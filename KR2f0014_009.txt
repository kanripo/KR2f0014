# -*- mode: mandoku-view -*-
#+TITLE: 盡言集
#+DATE: 2015-09-23 10:04:19
#+PROPERTY: LASTPB  <md:KR2f0014_SBCK_006-1a>
#+PROPERTY: JUAN 9

¶
<md:KR2f0014_SBCK_009-1a>¶
<pb:KR2f0014_WYG_009-1a>
欽定四庫全書
　盡言集巻九¶
　　　　　　　　　　　　宋　劉安世　撰
　　論蔡確作詩譏訕事¶
右臣伏見知漢陽軍朝散郎呉處厚繳進蔡確¶知安州
日所製車蓋亭詩十篇多涉譏訕而二¶篇尤甚非所宜
言犯大不敬者臣按確徳性陰¶險立朝姦邪象恭滔天
有共工之惡言辨行偽¶挾少卯之才遭遇幸㑹致位宰
<pb:KR2f0014_WYG_009-1b>
席不能正身率¶下宣明教化而縱其弟碩交結羣小公
納賄賂¶盜用官物不知紀極閨門之内奉養豪侈飲食¶
聲色衣服器玩肆為奢僭制踰王公是時碩為<md:KR2f0014_SBCK_009-1b>¶軍器少
監俸入有限而用度如此確實同居豈¶不知其所來乎
朝廷既不窮治又貸其弟之死¶止以失教為名黜守安
陸天下公議謂罰不能¶當其罪固宜痛自懲艾圖報大
恩而乃不自循¶省輒懷怨望借唐為喻謗訕君親至於
滄海揚¶波之語其所包藏尤為悖逆盖確自謂齒髪方
<pb:KR2f0014_WYG_009-2a>
盛足以有為意在他日時事變易徼幸復用攄¶泄禍心
䟦扈懷梁兾之姦睥睨蓄魏其之志此¶而可捨國法廢
矣伏望陛下察其情理斷以¶至公出處厚之奏付之有
司特行按治明示其<md:KR2f0014_SBCK_009-2a>¶罪以謝天下¶
　　第二¶
右臣近以知漢陽軍呉處厚繳進蔡確知安州¶日所製
車盖亭詩怨謗君親情理切害遂具論¶列乞正其罪未
覩㫖揮施行臣聞確之朋黨大¶半在朝造播巧言多方
<pb:KR2f0014_WYG_009-2b>
救解且謂處厚事非干¶已輒爾剡奏近於刻薄此風浸
長恐開告訐之¶路臣竊以為過矣西漢&KR1073;寄天下謂之
賣友然¶而摧吕禄以安社稷前史謂誼存君親不以為¶
貶確之罪惡固以貫盈不自省循肆為訕斥人<md:KR2f0014_SBCK_009-2b>¶神之所
共怒覆載之所不容處厚外官雖無言¶責見確悖逆不
道發於忠憤名則出位情實愛¶君取捨重輕未為無理
惟陛下勿恤浮議早¶正典刑使大姦無幸免之門朝廷
無異日之患¶天下幸甚
<pb:KR2f0014_WYG_009-3a>
　　第三(此一章與梁燾/呉安詩同言)¶
右臣等早來臣燾臣安詩延和殿進對具陳蔡¶確怨謗
君親情理切害因曽上稟言路更有何¶人論列伏䝉宣
諭惟卿等及劉安世外它人别¶無章䟽臣等竊伏思念
國家設御史本欲肅正<md:KR2f0014_SBCK_009-3a>¶綱紀糾察百僚雖小犯朝廷之
儀猶俾彈治今¶來蔡確悖逆不道指斥乘輿而御史臺
職在按¶舉曽無一言挾邪不忠黨惡無憚未見如此之¶
甚者臣等前章固嘗以確之朋黨大半在朝慮¶其造播
<pb:KR2f0014_WYG_009-3b>
巧言多方營救不謂御史當可言之地¶並不糾劾又慮
姦黨變亂公議别有奏陳恐開¶告訐之路臣等竊謂古
人見無禮於君者如鷹¶鸇之逐鳥雀豈有目覩姦豪陵
蔑朝廷謗訕君¶上乃欲置而不問茍非今日確之事發
則其黨¶與未易彰敗臣等尚慮御史臺知臣已有論奏<md:KR2f0014_SBCK_009-3b>¶備禮一言以塞外議若果如此則其包藏姦狀¶益更明
白伏望陛下留臣等此奏候蔡確事¶畢明正其罪特行
竄逐庶使邪正有辨不敗國¶事
<pb:KR2f0014_WYG_009-4a>
　　第四¶
右臣近以蔡確指斥乘輿情理切害尋具論奏¶乞正其
罪雖已聞降㫖揮下安州取索元本及¶令確開具因依
至今未見回報臣聞上自執政¶下至堂吏確之黨與殆
居其半百端營救齊奮¶死力若使邪説得行揺動正論
則朝廷之事極<md:KR2f0014_SBCK_009-4a>¶有可憂此臣所以夙夜寒心而過為陛
下之¶計臣竊觀二聖臨御以來日新聖政蔡確之¶徒不
得逞其姦志陰懷怨望窺伺頗急然而深¶情厚貎未嘗
<pb:KR2f0014_WYG_009-4b>
形見今乃無故作為此詩臣恐¶祖宗神靈天地眷祐疾
惡貫盈而以此機授¶陛下也臣伏見李常盛陶居風憲
之地目覩蔡¶確無禮於君親而依違觀望曽不糾劾及
朝廷¶已有行遣方始備禮一言而又是非交錯皆無¶定
論翟思已下仍更不見章疏御史如此綱紀¶何賴焉彭
汝礪在侍從論思之列不以疾惡為<md:KR2f0014_SBCK_009-4b>¶心反用開告訐之
路為觧其餘進説之人臣雖¶不能知其名氏然其所主
之論計與汝礪不甚¶異也臣竊謂李常等居可言之地
<pb:KR2f0014_WYG_009-5a>
而不言雖言¶而陰持兩端彭汝礪等不任言責輒敢進
䟽宜¶有髙逺之慮出於世俗之表而義存君親者反¶責
其告訐悖逆不道者欲置而不問夫告訐之¶不可長則
是矣至於睥晲兩宫包藏禍心者乃¶為可長乎朋邪罔
上孰甚於此若非確之事發¶則羣小比周無由彰敗惟
望聖心先定勿疑流¶言誅鋤奸慝决行威斷庶幾朝綱
振舉邪正明<md:KR2f0014_SBCK_009-5a>¶辨天下幸甚¶
　　第五
<pb:KR2f0014_WYG_009-5b>
右臣近已四具狀論列蔡確指斥乘輿情理切¶害乞付
有司按治其罪陛下聖徳寛厚禮貎¶大臣不欲輕信人
言遽行竄殛遂降睿㫖令確¶開具因依及下安州取索
元本近日竊聞確及¶安州皆有回奏訕上之迹盡如臣
章雖文過飾¶非妄意幸免而情狀明著可以無疑臣聞
確昨¶移南陽既離安陸復遣親吏取去詩碑洗滌刮¶劘
靡有存者使確詩意别無詆斥雖刻之金石<md:KR2f0014_SBCK_009-5b>¶固可自信
惟其内懷觖望志在謗訕有慊於心¶懼復流播故令毁
<pb:KR2f0014_WYG_009-6a>
撤欲以滅口推此言之則確¶之罪惡何可掩也伏望陛
下特狥公議毋恤¶浮言明正典刑以謝天下其御史臺
官吏並不¶糾劾及伺候朝廷已行遣後雖有言者亦持
兩¶端并自餘臣僚進説營救皆確朋黨不顧君親¶茍尚
兼容必為後患伏乞聲言其罪重行貶黜¶庶分邪正以
肅中外¶
　　第六(此一章與/梁燾同言)¶
臣等近以蔡確怨望作詩無人臣敬順之禮累<md:KR2f0014_SBCK_009-6a>¶曽奏論
<pb:KR2f0014_WYG_009-6b>
乞正典刑朝廷指揮下確開具仍令安¶州知州取索確
詩元本竊聞安州取索與確開¶具皆已奏到確之開具
本無所用徒為遷延行¶遣令確知其事因從容造説交
通求救詞皆虛¶妄必不可信今安州根究得確詩元書
在粉板¶後來削去墨跡其板見在書之真狀已著削去¶
其罪轉明更使確巧詐辨給此亦不能文也詩¶板是明
白已驗之跡便可為據開具乃委曲茍¶免之詞不足為
憑罪在不赦合置誅竄恭以¶太皇太后以先帝遺詔用
<pb:KR2f0014_WYG_009-7a>
故事請權同聽政<md:KR2f0014_SBCK_009-6b>¶當日確備位次相親見本末豈不知
此事不是¶太皇太后本意盖為皇帝年在冲妙以保䕶¶
聖躬為切事不得已乃從權宜竊以前日遭值¶先帝大
變之際設或不依本朝典禮上尊兩宫¶則宗社大計將
如何哉觀確之意以為不然蓋¶竊幸皇帝富於春秋欲
以大臣專權自作威¶福包藏禍心深不可測此不可不
誅也大臣之¶義當歸美報上喜以福禄夀考稱誦其君
確不¶能庶幾於此乃引竭海變田之事肆為怨讟宻¶懷
<pb:KR2f0014_WYG_009-7b>
大惡之志發為不祥之語此不可不誅也賞<md:KR2f0014_SBCK_009-7a>¶刑者人主
之權也祖宗所以行威福而公天¶下服人心𫝊之子孫
為萬世法也兩宫亦不得¶而私之矣如確之罪天下所
共怒天下所共棄¶與天下共怒共棄之者在皇帝陛下
與大臣¶也陛下崇養聖徳未專明斷所與議者在大¶臣
如少欲寛確則天下疑而不服傷陛下之¶聖孝矣大臣
者敢為開陳末減則是朋姦養交¶靣謾不忠視確之罪
無所重輕必不見容於天¶下矣臣等願盡行公議無屈
<pb:KR2f0014_WYG_009-8a>
祖宗之法以失¶威柄威柄一失則姦邪强驁無所忌憚
後時有<md:KR2f0014_SBCK_009-7b>¶不可制之悔於此不得不慎以防㣲杜漸也伏¶
望聖慈以其事下有司議正其罪為今日戒為¶後世訓
取進止¶
　　第七(此一章與/梁燾同言)¶
准名例律十惡六曰大不恭注謂指斥乘輿情¶理切害
者¶准職制律指斥乘輿情理切害者斬¶准名例律議請
減贖章犯十惡者不用此律¶一宰相丁謂貶崖州司戸
<pb:KR2f0014_WYG_009-8b>
參軍¶一前樞宻副使孫沔貶節度副使宿州安置<md:KR2f0014_SBCK_009-8a>¶一前
參知政事吕惠卿貶節度副使建州安置¶
右臣等早來延和殿伏蒙宣諭令具行遣比附¶條例宻
奏臣等略具合用律法及責降大臣故¶事備録如右臣
等竊謂三人之間丁謂之責最¶重然其所犯亦非蔡確
之比伏乞聖明更賜參¶酌¶
　　第八¶
右臣昨日延和殿進對嘗論彭汝礪營救蔡確¶事伏䝉
<pb:KR2f0014_WYG_009-9a>
宣諭以謂卿等錯㑹汝礪所言與卿等¶一般者臣雖已
具汝礪朋附之實面奏其畧尚<md:KR2f0014_SBCK_009-8b>¶恐陛下未知羣邪交結
之詳縁此事正繫是¶非邪正之機不可不察須至辨析
上煩聖聽臣¶伏見彭汝礪與曽肇同為中書舍人公然
結黨¶范純仁既是本省官長日得相見朝廷宻命無¶不
闗預而又汝礪親弟娶李常之姨女廟堂之¶論悉使傳
播故御史臺表裏通同殊無公道窺¶伺執政之意旋立
議論純仁所欲雖違法害義¶無敢糾駁稍異已者則必
<pb:KR2f0014_WYG_009-9b>
承望風指連章繩治¶皆有實迹未敢盡舉姑以蔡確之
一事試為¶陛下陳之向者呉處厚繳進確詩其徒大懼
巧<md:KR2f0014_SBCK_009-9a>¶言救觧情態萬狀純仁備位宰相見確無禮於¶君親
不以疾惡為心乃諭汝礪及曽肇以為告¶訐之風漸不
可長汝礪等既聞其語即時傳報¶李常是以御史臺依
違觀望不復按劾及見朝¶廷已有行遣方始備禮一言
而汝礪輒奮强狠¶妄進邪説雖其大槩不敢主確然而
深意全罪¶處厚臣竊謂以確詩為可罪邪則自有臺諫
<pb:KR2f0014_WYG_009-10a>
官¶論列若以確詩為不足治邪則臣等豈敢違犯¶公議
輒形誣奏進退之間皆不預中書舍人之¶事今汝礪出
位進疏惟以長告訐為説至於睥<md:KR2f0014_SBCK_009-9b>¶睨兩宫悖逆不道則
欲置而不問是汝礪貪與¶蔡確為地而不顧君親之大
倫僭亂之基漸此¶乃朋姦罔上狥私立黨而陛下謂之
與臣言¶一般竊恐聖心未之察也臣聞汝礪與曽肇同¶
受純仁之指而肇陰險姦賊不肯自發故使汝¶礪先次
進言繼聞臣等極力攻擊陛下已賜¶聽納遂不復言然
<pb:KR2f0014_WYG_009-10b>
而交構之迹搢紳無不知者¶獨其黨人為之諱耳願陛
下以臣之論詳覽¶汝礪之疏則姦人之情狀必不能逃
於聖明之¶鑒臣伺候斷遣蔡確了日當節次具狀劾奏
姦<md:KR2f0014_SBCK_009-10a>¶黨乞行竄逐惟陛下乘不可失之機特行英¶斷使邪
正分别朝廷清明臣雖殞首亦無所恨¶
　　第九(此章與梁燾/呉安詩同言)¶
右臣等竊聞蔡確已有責命舍人彭汝礪封還¶詞頭不
肯草制者臣等竊謂確之罪惡本天下¶之所共疾不容
<pb:KR2f0014_WYG_009-11a>
更有異議汝礪居侍從論思之¶列不以君親為念沮格
詔㫖奮力營救臣等前¶日進對之際固已言其朋黨之
狀觀今日之舉¶可驗有實伏望陛下誅其姦意重行貶
黜庶¶分邪正以肅中外<md:KR2f0014_SBCK_009-10b>¶　　貼黄¶
臣等伏見治平中命王疇為樞宻副¶使是時錢公輔當
制繳還詞頭朝廷¶以為不當遂責授滁州團練副使今¶
來蔡確責命與王疇事理不同汝礪¶挾姦不肯草詞伏
<pb:KR2f0014_WYG_009-11b>
望詳酌重賜施行¶仍乞速降㫖揮免致惑亂衆聽¶
　　第十¶
右臣竊聞朝廷以蔡確為光禄卿分司南京者¶臣按確
嘗位宰相輔政亡狀弟碩贜汚罪惡貫<md:KR2f0014_SBCK_009-11a>¶盈確本同居衆
謂預聞其事陛下既不窮治¶又貸碩死仍免决配惟令
編管確以失教為名¶止從薄責朝廷之恩亦已極矣而
確不知圖報¶猶懷怨望作為詩什輒敢謗訕罪狀顯著
法所¶不赦陛下以天地父母之徳不忍加誅俾全¶要領
<pb:KR2f0014_WYG_009-12a>
已出再生之賜謂宜投諸四裔以禦魑魅¶而尚玷卿列
仍居善地中外之論皆謂失刑臣¶嘗以賞罰者人君之
大柄祖宗所以公天下¶而立之聖子神孫亦必以至公
守之不可失也¶伏惟太皇太后陛下保佑聖躬恩徳隆
厚而<md:KR2f0014_SBCK_009-11b>¶確悖逆不道妄有詆斥人神之所共怒覆載之¶所
不容今來責命太輕未厭輿議非惟失¶祖宗立法之意
亦恐傷陛下孝治之風伏望¶聖明更加詳慮早行竄殛
以慰人望
<pb:KR2f0014_WYG_009-12b>
　　第十一¶
右臣近以蔡確責命太輕嘗具論列今已累日¶未奉㫖
揮臣伏見確之朋黨大半在朝大臣之¶間亦有陰懷向
背假託義理巧進邪説協力營¶救者雖聖心先定必不
為流言之所惑而後命¶淹留未快公議再煩天聽仰冀
採納臣聞自古<md:KR2f0014_SBCK_009-12a>¶亂臣賊子之為害皆非一朝一夕之故
良由上¶下怠忽辦之不早日復一日養成禍胎是以先¶
王禮制雖齒路馬與蹙其芻者莫不有誅非芻¶為可貴
<pb:KR2f0014_WYG_009-13a>
而馬不可齒盖君臣上下之分所當致¶嚴而將折天下
姦雄桀驁之氣於未然之前也¶今確無禮於君親非可
宥之過雖悖逆不道自¶取罪戾亦朝廷威令不行政尚
姑息容養確輩¶使至於此而輔弼大臣猶為救解欲望
朝廷尊¶嚴朋邪歛迹何可得也願陛下深察姦黨慎¶無
輕聽早行四凶之竄以慰天下之望<md:KR2f0014_SBCK_009-12b>¶　　第十二¶
右臣今月二十四日延和殿進對嘗論蔡確朋¶黨事雖
<pb:KR2f0014_WYG_009-13b>
粗陳大槩而臣内有誠懇未能盡逹天¶聽事體至重不
可不憂惟陛下無憚煩而詳¶覽焉臣聞蔡確章惇黄履
邢恕四人者在元豐¶之末相與交結號為死黨惇確執
政倡於内履¶為中丞與其僚屬和之於外恕立其間往
來傳¶送天下之事在其掌握公然朋比傍若無人以¶至
先帝厭代聖上嗣統四人者以謂有定䇿¶之功眩惑中
外無敢與辨及司馬光被用姦人<md:KR2f0014_SBCK_009-13a>¶懼其為已之害乃使
惇於上前極口詆毁¶陛下以惇無人臣之禮逐之於外
<pb:KR2f0014_WYG_009-14a>
確又以弟碩¶贓汚事發亦罷宰相履恕坐事相繼外補
既而¶惇在蘇州肆為不法强以賤價奪民之産確在¶安
州不自循省作為詩什謗訕君親臣竊謂惇¶確所以桀
驁狠愎無所畏憚者盖四人從來更¶相稱譽自謂社稷
之臣心有所恃故敢如此若¶不早為辨正以觧天下之
惑臣恐異日必為朝¶廷之患臣迹雖踈逺不知先帝傳
位之詳然¶搢紳士大夫間亦嘗講聞其畧今試條析為<md:KR2f0014_SBCK_009-13b>¶陛下言之臣聞元豐七年秋宴之日今上¶皇帝出見羣
<pb:KR2f0014_WYG_009-14b>
臣都下諠傳以為盛事明年三月¶神考晏駕衆謂前日
之出已示與子之意其事¶一也自先帝違豫岐嘉二王
日詣寢殿候問¶起居及疾勢稍增太皇太后即時面諭
並令¶還宫非遇宣召不得輒入有以見聖心無私保¶祐
慎重其事二也建儲之際大臣未嘗啓沃而¶太皇太后
内出皇帝為神考祈福手書佛經¶宣示執政稱美仁孝
發於天性遂令草詔誕告¶外庭盖事已先定不假外助
其事三也<md:KR2f0014_SBCK_009-14a>¶陛下聽政之初首建親賢之宅才告畢功二
<pb:KR2f0014_WYG_009-15a>
王¶即日遷就外第天下之人莫不服陛下之聖¶明深得
逺嫌之理其事四也臣之所聞大畧如¶此實太皇太后
聖慮深逺為宗廟社稷無窮¶之計彼四人者乃敢貪天
之功以為已力臣雖¶愚陋心常疾之近司馬康赴闕邢
恕邀至河陽¶燕語之次稱賛確等不已探其㣲意數皆
捭闔¶盖欲康來京師傳逹在位陰與確等謀為復用¶之
計朋黨害政一至於此臣竊謂惇確用事十¶年小人黨
與内外結固造作姦言欺惑愚衆臣<md:KR2f0014_SBCK_009-14b>¶恐嵗月浸久邪説
<pb:KR2f0014_WYG_009-15b>
得行離間兩宫有傷慈孝則¶確輩萬死何補於事伏望
陛下起福於無形¶防患於未兆明詔執政及當時受遺
之臣同以¶親見䇿立今上事迹作為金縢之書藏之禁
中¶又以其事之本末著之實録然後明正四凶之¶罪布
告天下除蔡確近以貶竄外所有章惇黄¶履邢恕欲乞
並行廢斥屏之逺方終身不齒所¶貴姦豪弭息它日無
患惟陛下取臣千慮之¶得少賜留聽不勝幸甚¶
　　論曽肇知鄧州不當事<md:KR2f0014_SBCK_009-15a>¶
<pb:KR2f0014_WYG_009-16a>
臣竊聞朝廷除曽肇知鄧州兼西京南路安撫¶使按肇
資稟姦回趣向頗僻昨來蔡確謗訕君¶親天下臣民所
共疾怒而肇倡為邪説惑亂衆¶聽以至捭闔執政欺罔
同列茍有可以救確者¶靡所不為上賴聖明得正刑典
肇不自安遂乞¶外補陛下敦尚寛厚貸而不誅猶假從
官出¶守近郡搢紳之論固已不平到潁半年遽易帥¶路
非惟無以示好惡於天下亦恐氣燄凶暴小¶人寖長伏
望聖慈審度事理收還新命以允公¶議取進止<md:KR2f0014_SBCK_009-15b>¶
<pb:KR2f0014_WYG_009-16b>
　　論樞宻院闕官事¶
右臣竊惟國朝以來初革五代之弊用宰相以¶主文事
則建參知政事以為之貳命樞宻使掌¶武備則設副使
簽書以為之佐雖員數名品時¶或不同而文武二柄未
嘗專付於一人也今安¶燾以母憂去職本兵之地惟有
趙瞻竊聞又以¶私故見在式假方西戎納欵南蠻入寇
邊防兵¶畧正務講求差之毫釐遂失機㑹所繫至重恐¶
不可全然闕官臣伏見英宗朝亦嘗命宰相¶韓琦兼權
<pb:KR2f0014_WYG_009-17a>
樞宻院事國史具載最為近例若<md:KR2f0014_SBCK_009-16a>¶陛下慎擇人才未欲
輕授伏乞且依故事命大¶臣兼領所貴緩急不誤大計¶
　　論畿内買草事¶
右臣伏見熙寧以前左右騎驥院及天駟牧養¶等十坊
監馬數蕃息毎至冬月並還廐下芻秣¶之費極為浩瀚
常賦所入既不能給故於畿内¶十七縣市草五百萬束
為之體量和買蓋立法¶之意本令相度逐嵗之豐凶而
制抛降之多寡¶未嘗諸縣為一定額也其後坊監併廢
<pb:KR2f0014_WYG_009-17b>
國馬浸¶少拘文之吏因循不言前日畿邑之草依舊收<md:KR2f0014_SBCK_009-16b>¶買雖係災傷無敢放免而又不支見錢以布准¶折官定
布直既已甚髙及其估草則反太賤比¶之市價不能及
半或遇水旱之災民間無草即¶毎束止令輸錢又比折
布往往倍費是於二税¶及諸色差科之外加此一重無
名之賦也臣聞¶諸縣帑庫甚有民間納到草錢推此言
之足見¶坊監馬食有餘可以裁損欲望聖慈明敕主者¶
今後毎嵗契勘國馬的確合用之草約常賦所¶入尚或
<pb:KR2f0014_WYG_009-18a>
不足方許量加寛剩抛降委提㸃司體¶量逐縣之豐凶
隨其分數依時和買若大段荒<md:KR2f0014_SBCK_009-17a>¶歉全無收穫即並與免
放不使納錢庻幾民力¶稍寛均被聖澤¶
　　論時孝孫差除不當¶
臣伏見朝廷除時孝孫充梓州路轉運判官按¶孝孫資
稟傾邪巧於仕進昔王安石曽布鄧綰¶變法之際曲意
附㑹遂薦充司農寺屬官推行¶新法於河北吏民苦之
視若鷹犬其後蔡確用¶事傾心交結又得御史臺主簿
<pb:KR2f0014_WYG_009-18b>
及河正臣鞫瀘¶南之獄舉以自隨使正臣欺罔先朝肆
行酷烈¶孝孫賛助其力居多獄决還朝擢使一道元祐<md:KR2f0014_SBCK_009-17b>¶之初罷諸路提舉官隨例得郡搢紳之議固已¶不平今
正臣既行黜責而孝孫尚冐監司陟降¶頓殊公議未允
伏望聖慈考其素履灼見姦狀¶追還新命以折羣枉取
進止¶
　　論周穜不當乞王安石配享事¶
右臣伏見鄆州教授周穜上書乞以故相王安¶石配享
<pb:KR2f0014_WYG_009-19a>
神宗皇帝廟廷中外諠傳頗駭羣聽¶臣聞天聖中錢惟
演嘗請以莊獻明肅太后¶莊懿太后並配真宗廟室以
希帝意是時御¶史中丞范諷劾惟演擅議遂落平章事
罷歸本<md:KR2f0014_SBCK_009-18a>¶鎮臣竊謂惟演位兼將相言之未為太過而責¶
之如此之重者所以嚴宗廟也今穜以踈逺¶㣲賤之臣
懷姦邪觀望之志陵蔑公議妄論典¶禮使安石功徳茂
著實可從享在穜之分猶不¶當言而况輔政累年曽無
善狀殘民蠧國流弊¶至今安可侑食清廟傳之萬世如
<pb:KR2f0014_WYG_009-19b>
穜狂僭豈宜¶輕貸伏望陛下以春秋之法誅其始意重
行¶竄殛以明好惡<md:KR2f0014_SBCK_009-18b>¶　
　
　
　
　
　盡言集巻九
