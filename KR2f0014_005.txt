# -*- mode: mandoku-view; -*-
#+TITLE: 盡言集
#+DATE: 2015-09-11 23:44:07.305288
#+PROPERTY: ID KR2f0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB06n0595-005元城先生盡言集-卷五.
<pb:KR2f0014_SBCK_005-1a>¶
盡言集卷第五¶
　　　論章惇強買朱迎等田産事¶
右臣伏見蘇州崑山縣百姓朱迎徐宗唐遂諸¶
育四人經户部陳状各稱有田産元係抵當市¶
易官錢後來連值災傷不能如期結絶所納息¶
罰已過官本其餘逋欠自合依元祐元年二月¶
二十八日朝㫖特與除放今來州縣官司不惟¶
廢格詔令不為施行而又章惇作男名目將朱¶
迎等不願出賣田産逼脅逐人湏令供下願賣¶
文状並從賤價強買入已雖有不即承伏之人¶
<pb:KR2f0014_SBCK_005-1b>¶
縣官畏惇之𫝑徃徃誣以他罪屢加刑責必使¶
如意而後止異日迎等遍詣本州及轉運提刑¶
司次第陳訴並不依公理断雖一偏之辭未足¶
盡信而民&KR0018;抑屈無所伸告不遠&KR0070;千里赴愬¶
省部流離顛頓恐不徒然按惇以大姦之才抱¶
死黨之志方　陛下踐祚之始布平易近民之¶
政惇備位大臣不能輔成上徳而包蓄詭計動¶
爲異論陽示強鯁隂助奸慝以至悖慢帷幄之¶
前殊無臣子之禮　陛下以天地之量赦而¶
不誅止罷執政出之藩鎮謂冝追省前過痛自¶
<pb:KR2f0014_SBCK_005-2a>¶
懲艾而長惡不悛陵蔑&KR0038;法刼持州縣強市民¶
産前後大臣肆行姦惡未見如此之甚者臣&KR0060;¶
謂惇閑居里閈不與政事而氣&KR0395;凶暴官司莫¶
之敢忤寜屈　陛下之法不敢違惇之命使惇¶
得行其志則天下之弊將有不可勝言者矣伏¶
望　陛下詳此事理留意逺民特降指揮下户¶
部取朱迎等四状𨕖差䑓官置獄推劾若惇果¶
有上件罪状即乞特行竄殛以戒亂政䟦扈之¶
臣其州縣及監司承望風㫖殘害平民亦乞重¶
行迫奪以懲奉法不謹之吏庶存公道以召和¶
<pb:KR2f0014_SBCK_005-2b>¶
氣¶
　　　第二¶
右臣近嘗彈奏章惇強以賤價買民田産及州¶
縣監司承望風(㫖)不敢違忤雖朱迎等次第陳¶
訴並不依公理断&KR0082;乞𨕖委䑓臣置獄推䆒今¶
巳累日未聞施行按惇抱死黨之志而濟以隂¶
謀藴大姦之才而輔之殘忍因縁王安石吕惠¶
卿之黨遂得進用而搆起邉𨻶徼幸富貴在¶
先帝時巳坐買田不法嘗罷執政元豊之末𠕅¶
叨大任　陛下嗣位擢寘大樞而内懐姦謀沮¶
<pb:KR2f0014_SBCK_005-3a>¶
毀聖政公肆悖慢殊無臣禮　陛下曲示容貸¶
未忍加誅出之近藩巳屈公議&KR0071;以家難退歸¶
里閭而敢憑恃凶豪陵暴寡弱使無&KR0499;之民流¶
離失業不逺&KR0070;千里求直於户部覧其訴牒可¶
為心惻臣竊謂崑山縣官輙違詔㫖將朱迎等¶
不願出賣田産逼以威刑湏令供下願賣文状¶
使惇並以賤價強買入巳則是縣官畏惇也朱¶
迎等詣本州及轉運提刑司陳訴而逐處不敢¶
受理則是州郡及監司畏惇也朱迎等抱&KR0018;屈¶
抑赴愬省曹本部明知兩浙監司皆有妨礙雖¶
<pb:KR2f0014_SBCK_005-3b>¶
楊傑係後來到任而其人孱懦齷齪苦無風力¶
自合申禀朝廷𨕖官根究而姑&KR0082;應法止委楊¶
傑則是户部畏惇也國家設置御史本以紏察¶
百僚今自中丞以下未聞有一言繩其亂法則¶
是御史臺畏惇也臣忝備諌職不敢緘黙輙據¶
事状奏䟽論列而執政不能明正典刑惟務姑¶
息不即𨕖差公方正直不畏強禦之士俾之窮¶
治而視爲常事止送𤼵運司體量則是執政畏¶
惇也夫州縣監司之畏惇而廢格詔條以害良¶
民則國家之憲章具在猶可按劾今執政大臣¶
<pb:KR2f0014_SBCK_005-4a>¶
及御史䑓尚亦畏惇則朝廷之綱紀復何望哉¶
願　陛下明詔輔弼共守直道有功必賞有罪¶
必罰無使邪正雜揉枉&KR0033;混淆好惡不明是非¶
莫辨依違畏縮徒為自全之計則　陛下威福¶
之柄不至陵夷而姦雄䟦扈之臣少知畏矣伏¶
望聖慈檢㑹臣前奏事理特賜指揮施行¶
　　　第三¶
右臣近聞蘇州崑山縣百姓朱迎等經户部論¶
訴章惇強以賤價買民田産遂具奏陳乞委䑓¶
臣置院推劾&KR0071;聞朝廷只送𤼵運司躰量尋再¶
<pb:KR2f0014_SBCK_005-4b>¶
具状論列未&KR0170;施行&KR0060;慮朝廷不&KR0082;輕信偏辞¶
遽興詔獄然無告之民不逺&KR0070;千里赴愬省部¶
以情度之不應全然虚妄縁本路監司見朱迎¶
等訴牒不為受理即是各有妨礙而轉運與𤼵¶
運司自來職事相干今若委之根䆒深慮頋惜¶
人情㓕裂其事&KR0082;望聖慈詳酌特降指揮令自¶
朝廷𨕖差公方正&KR0033;不畏強禦之人前去體量¶
所貴逺民屈抑有所伸雪¶
　　　貼黄¶
　　　　據朱迎等状稱巳經蘇州及轉運提¶
<pb:KR2f0014_SBCK_005-5a>¶
　　　　刑司陳訴並不&KR0170;依公施行今來若¶
　　　　只下本州及監司體量必恐護短遂¶
　　　　非曲為蔽匿淹延刑禁虗煩行遣&KR0082;¶
　　　　乞朝廷詳酌𨕖擇官吏置司推劾所¶
　　　　貴易見情状不失其罪¶
　　　第四¶
右臣近以章惇用賤價買百姓抵當田産致朱¶
迎等經户部陳訴尋具論列乞按行劾比&KR0170;朝¶
廷下江淮𤼵運司考驗虚實竊聞本司所委体¶
量官止於崑山縣取索公案㸔詳遂具回奏以¶
<pb:KR2f0014_SBCK_005-5b>¶
謂買田之事雖有實状而於條法别無違礙臣¶
竊謂姦吏附㑹&KR0096;𫝑暴虐良民必不肯於案牘¶
之間明著逼脅之迹徃徃假託公道捃摭他故¶
使無&KR0499;之民不勝刑禁然後命狡獪之吏取責¶
情願出賣之状則是外無違法之形而内有奪¶
民之實也今若信其文具而不原其本意則逺¶
民屈抑終無所伸湏至辨明以破其妄檢淮編¶
敕節文侍從官徃制以上不得廣置産業與民¶
争利臣前章所言者止據朱迎等四户尔訪聞¶
𤼵運司体量到乃有二十一户是舉蘇州之内¶
<pb:KR2f0014_SBCK_005-6a>¶
官賣田産皆惇所有也自來州縣估計抵當物¶
業止約一半之&KR0033;盖官司防異日失䧟之弊不¶
盡用本價今惇利其甚賤公違條制刼持州縣¶
侵害細民争利之罪孰大於此臣又檢准律文¶
祖父母父母在而子孫别籍異財者徒三年若¶
祖父母父母令别籍者徒二年子孫不坐臣謂¶
惇用其子承事&KR0048;援之名投状承買使臣初不¶
預聞則援冝得罪將惇自為之則咎將誰執况¶
朱迎等状内陳其矯妄之事條目甚多此四人¶
者粗有褁粮故不逺&KR0070;千里求&KR0033;於省部其餘¶
<pb:KR2f0014_SBCK_005-6b>¶
貧病之徒不能自給歛手去業遂至流亡¶
陛下可不念之乎臣聞西漢軹有儒生侍使者¶
坐客譽郭觧生曰觧專以姦犯公法何謂賢觧¶
客殺此生吏以責觧觧實不知殺者殺者亦竟¶
莫知為誰吏奏觧無&KR0499;御史大夫公孫洪議曰¶
觧布衣為任俠行&KR0096;以睚眦殺人觧不知此&KR0499;¶
甚於觧知殺之當大逆無道遂族觧臣&KR0060;謂惇¶
嘗為執政非特郭觧匹夫之比也州縣畏惇之¶
𫝑迫逐平民使之失職而惇不頋國法並以賤¶
價易其田宅又非郭觧之不知也今若以姦吏¶
<pb:KR2f0014_SBCK_005-7a>¶
舞文粗能應法害民之實略而不問恐非春秋¶
誅意不誅事之義伏望　陛下詳閱朱迎等四¶
状事理特降指揮劾本縣官吏挾情不公之状¶
按惇矯詐亂政之罪明正典刑以戒天下其蘇¶
州及本路監司不受朱迎等辞訴亦乞並行黜¶
責所貴&KR0096;豪知畏逺民安堵¶
　　　第五¶
右臣伏見去年十二月内蘇州崑山縣人户朱¶
迎等經户部論訴章惇強以賤價買百姓抵當¶
産業遂具論列乞正其罪自後&KR0170;朝廷委𤼵運¶
<pb:KR2f0014_SBCK_005-7b>¶
司考驗虚實今年正月間本司体量奏到事状¶
雖依違㓕裂不盡本情然其大槩巳見朱迎等¶
所訴不至誣罔如惇用其子承事&KR0048;援之名投¶
状承買官賣田産共二十一户皆有按據最為¶
要切臣以謂章援不告其父&KR0059;成交易則當得¶
别籍異財之罪若惇假託名目則自有降等之¶
法兼諸育状内亦指定下状之日援方在京就¶
試則惇之矯詐又甚明白遂以合用敕律奏聞¶
必謂便可議罪今巳累月未&KR0170;施行上下畏惇¶
一至於此按惇閑居里閈不與政事而氣&KR0395;凶¶
<pb:KR2f0014_SBCK_005-8a>¶
暴官司嚴憚寜屈　陛下之法不敢逆惇之意¶
使惇有&KR0096;得行其志則天下之弊將如何哉今¶
体量到事迹既皆有實無可疑緩而故為&KR0468;滯¶
臣恐有與惇隂為地者更相搜摘細故㑹問徃¶
復則明堂赦恩必遂原免然則大姦何幸而平¶
民何不幸也伏望聖慈詳此事理明敕三省早¶
令結㫁其州縣監司不受朱迎等訴状亦乞特¶
行降黜所貴乱政䟦扈之臣屈法阿&KR0059;之吏知¶
有典刑易為制御逺民屈抑有所伸雪¶
　　　第六¶
<pb:KR2f0014_SBCK_005-8b>¶
右臣伏自去年十二月後來累曽劾奏章惇劫¶
持州縣不頋國法強以賤價買百姓抵當物業¶
遂致朱迎等四人不逺&KR0070;千里赴愬省部後來¶
&KR0170;朝廷下𤼵運司体量巳有實状而遷延半&KR0010;¶
未&KR0170;施行臣前月二十二日延和殿𠕅具奏列¶
伏&KR0170;宣諭便令結㫁又今踰月未覩指揮臣&KR0060;¶
以惇氣&KR0395;凶悖陵暴寡弱詐以男名廣置田産¶
公然别籍殊無忌憚罪狀顯著曽非𨼆伏而尚¶
書省曲為&KR0468;滯以幸赦宥甚非所以稱¶
陛下仁愛元元之意伏望特降睿㫖早正典刑¶
<pb:KR2f0014_SBCK_005-9a>¶
庶㡬亂法䟦扈之臣不至幸免逺民屈抑有所¶
伸雪取進止¶
　　　第七(與諌議大夫梁燾左/司諌吳安詩同奏)¶
右臣等伏見章惇在蘇州日強以賤價買朱迎¶
等抵當田産自去年十二月後來右正言劉安¶
世累曽論列&KR0170;朝廷下江淮𤼵運司体量皆有¶
實状近日&KR0060;見敕㫁罰銅十斤臣等按惇嘗備¶
執政固冝奉法循理尊君愛民而氣&KR0395;凶暴劫¶
持州縣貪利無厭使人失職原其不畏國法之¶
意盖有陵蔑朝廷之心而所責太輕未厭公議¶
<pb:KR2f0014_SBCK_005-9b>¶
况惇與蔡&KR0192;黄&KR0130;邢恕素相交結自謂社稷之¶
臣天下之人指為四凶若不因其自致人言遂¶
正典刑異日&KR0077;&KR0082;竄逐深恐無名伏望聖慈特¶
賜詳察明降指揮候惇服闋特行廢置所貴姦¶
豪屏息永絶後患¶
　　　第八(與諌議大夫/梁燾同奏)¶
右臣等昨以劾奏章惇強用賤價奪民之産朝¶
廷体量得實止㫁贖銅十斤罰不當罪尋具論¶
列今已踰月未&KR0170;施行臣等按惇用其子承事¶
&KR0048;援之名承買朱迎等田産而下状之日惇父¶
<pb:KR2f0014_SBCK_005-10a>¶
尚在檢准名例律䟽謂祖父母父母在子孫無¶
自專之道而有異財别籍誠無至孝之心名義¶
以之俱淪情節於茲並弃稽之典禮罪惡難容¶
二事既不相湏違者並當十惡推原法意正為¶
惇設為子事父而用意如此不孝孰大焉至於¶
悖慢帷幄之前殊無人臣之禮交結蔡&KR0192;造播¶
姦言貪天之功獥幸異日為臣事君而處心如¶
此不忠莫甚焉臣等按惇之罪寔人倫之所共¶
弃王法之所必誅投之四荒始能塞責贖金輕¶
典衆謂失刑伏望聖慈深賜省察依近日刑恕¶
<pb:KR2f0014_SBCK_005-10b>¶
例不候服闋預降責命所貴邪正明辨奸慝知¶
畏取進止¶
　　　第九(與諌議大夫/梁燾同奏)¶
右臣等近巳累具論奏章惇罪名未正&KR0082;乞别¶
議竄黜至今未&KR0170;施行臣等伏見監司郡守以¶
下不受朱迎訴状並行責降令丞違法授給田¶
産亦巳衝替檢准編勅節文衝替比徒一年臣¶
等&KR0060;謂原心定罪故有重輕據事約法亦分首¶
從今干繋官吏皆因惇以致罪而反處徒坐惇¶
係首惡之人乃止贖銅十斤事理顛錯亦已太¶
<pb:KR2f0014_SBCK_005-11a>¶
甚况下状之日惇父尚在而别籍異財事状著¶
明考按律文罪入十惡愚民冐犯猶有常刑惇¶
為大臣天下所望而𧇊損名教絶㓕義理止從¶
薄罰何以示懲臣等竊謂聖人制法惟務至公¶
若行於匹夫而廢於公卿伸於庶民而屈於貴¶
近此乃姑息之弊政非清朝之所冝行也按惇¶
父在而别籍合徒三年既犯十惡即議請减贖¶
一切不用未委前日所㫁援引是何律令伏望¶
陛下深賜省察出臣等此章詰問執政如律文¶
别有衝改臣等妄言即乞明行罔上之戮若大¶
<pb:KR2f0014_SBCK_005-11b>¶
臣别無異說即乞坐臣等章䟽以正惇罪仍依¶
近降聖㫖不用赦原但能稍正典刑庶㡬不屈¶
清議惟兾出於宸㫁早賜指揮¶
　　　第十(與諌議大夫/梁燾同奏)¶
臣等向者&KR0070;曽論奏章惇罪名未正今已累月¶
未&KR0170;施行臣等按惇於元祐三年二月十四日¶
用其子援之名承買諸育抵當田産至五月十¶
六日方丁父憂即是投状之日惇父見在推攷¶
事實别籍甚明據律定刑罪入十惡則議請减¶
贖一切不用雖經赦宥無得原者庶人之愚或¶
<pb:KR2f0014_SBCK_005-12a>¶
有抵冐朝廷行法未始少&KR0059;惇位大臣為民所¶
望而絶㓕義理貪利無親止令贖金是亂典憲¶
臣等&KR0060;謂君子犯義小人犯刑古之聖賢以為¶
深戒若謂惇為君子邪今則犯義矣以惇為小¶
人邪今又犯刑矣二者均不能逃聖人之誅則¶
朝廷何憚於惇而廢　祖宗之法伏望¶
陛下出臣等此章送刑部定奪若律文曽經衝¶
改引用不當即乞正臣等妄言之責如勘㑹惇¶
投状月日係丁憂之前委是父在别籍異財即¶
乞依律㫁罪所貴法令畫一天下信服取進止¶
<pb:KR2f0014_SBCK_005-12b>¶
　　第十一¶
右臣伏自去年十二月後來十次論奏章惇買¶
田不法等事雖&KR0170;朝廷節次施行而惇之罪名¶
今猶未正遷延周&KR0010;竟至經恩公論難安湏煩¶
天聼臣聞議者以謂從來大臣不&KR0082;與衆庶交¶
易故託子弟以立文契臣以為不然　祖宗之¶
制惟戒從官以上不得廣營産業與民争利苟¶
非殖貨太甚則是法所不禁若身為大臣&KR0082;避¶
好利之名而使子弟侵刻下民乃是陽為應法¶
而隂縱貪鄙欺君犯義無大於此借如或者之¶
<pb:KR2f0014_SBCK_005-13a>¶
説湏無父兄方可别立名目今惇父尚在而下¶
状之日乃用其子上𧇊孝敬下失義方庶人之¶
愚猶不至此大臣之體固若是乎議者又謂惇¶
已不帯職及有㫖候服闋日與宫觀差遣足以¶
示懲不必深責臣亦以為不然惇之不得職名¶
自是朝廷以其無禮於兩宫黜之外&KR0024;故不用¶
執政善去之例後來惇以便親為請遂得提舉¶
洞霄宮方　陛下聖政日新姦邪屏息如惇等¶
輩自知罪惡貫盈必求退縮將來終制方且自¶
陳而乃以宫觀授之正是中惇之意恐不足以¶
<pb:KR2f0014_SBCK_005-13b>¶
當今來所犯之典刑也臣伏見兩浙監司及蘇¶
州崑山縣官吏以畏惇之威奉法不謹朝廷体¶
量得實並巳㫁遣輕者贖金重者衝替檢准編¶
勑節文衝替比徒一年臣&KR0060;謂原心定罪固有¶
鉅細據事約法亦分首從今有司依阿廢職誠¶
不可恕然皆因惇以致罪而反處徒坐又無降¶
聖㫖不許原赦即是干繋官吏𫉬譴反重於惇¶
矣惇以前執政之𫝑劫持州縣殘害平民貪利¶
無親不畏國法既係首惡之人乃止罰銅十斤¶
即是惇所得之罪反輕於干繫官吏矣倒置如¶
<pb:KR2f0014_SBCK_005-14a>¶
此公議謂何臣聞自責罰本路監司後來至今¶
訟者不已盖惇平日恃&KR0096;暴横人不敢校既知¶
朝廷特為伸理是以兢來赴愬為民之害如此¶
之極何可貸也伏望聖慈以臣劾奏著之責辞¶
或令降官或俾分務但能不失有罪足以稍正¶
國体惟兾出於宸㫁早賜指揮取進止¶
　　　論盧秉責命不當事¶
右臣伏聞累有臣僚論列盧秉昨在兩浙推行¶
𣙜塩之法務為慘刻殘虐一路比&KR0170;朝廷下本¶
道根䆒皆有實状而害民之甚者自行法以來¶
<pb:KR2f0014_SBCK_005-14b>¶
其所配流一萬二千餘人如聞寛恩止落學士¶
猶以待制提舉宫觀中外之議皆謂未安伏惟¶
聖朝愛養元元不&KR0082;一物失所而秉出將使㫖¶
&KR0291;按一道未聞宣布惠澤興利除害而專為身¶
謀不頋義理罔上以虗課虐下以苛法愁苦之¶
聲溢於道路議者皆謂誅剥掊克與吳居厚略¶
同而峻刑害物則又過之雖降一官尚玷侍從¶
恐無以戒戢姦暴慰塞民情伏望聖慈詳此事¶
理比附呉居厚例重行黜責以答公議¶
　　　第二¶
<pb:KR2f0014_SBCK_005-15a>¶
右臣近嘗奏論盧秉昨在兩浙專主塩事殘民¶
害物遺毒累年廼者朝廷体量得實謂冝重貶¶
而止落學士猶以待制提舉宫觀&KR0060;恐無以戒¶
戢姦暴慰塞民情乞依吳居厚例特行竄黜伏¶
聞續有指揮令展二年磨勘罰不當罪士論未¶
平是敢罔避再三塵瀆天听按秉㩁賣塩貨峻¶
刑虐民無&KR0499;流死以&KR0070;萬計老稚轉徙號呼盈¶
路比屋憤怨思食其肉上頼累聖徳澤深厚是¶
以人心卒無異志昔呉居厚之在京東掊克太¶
甚歛怨於民　陛下踐祚之初責授散官逺郡¶
<pb:KR2f0014_SBCK_005-15b>¶
安置天下傳播莫不欣喜秉之刻剥無異居厚¶
而猛暴殺人實又過之不伏重誅巳為寛典尚¶
玷侍從何以示懲臣伏觀　祖宗以來&KR0057;以失¶
入為重彼執法之吏不明㣲意誤寘一人入於¶
深文大則追停小則降免今秉奉使故設苛法¶
多殺平民非特失入一人之比也而朝廷責命¶
太輕未厭公議非所以示　陛下仁愛元元之¶
意伏望聖慈檢㑹臣前奏重行貶竄以慰民望¶
　　　第三¶
右臣近為體量到盧秉向在兩浙專主塩事設¶
<pb:KR2f0014_SBCK_005-16a>¶
法苛虐流毒一方而朝廷責命太輕未厭公議¶
臣巳兩具論列未聞指揮施行切縁盧秉奉將¶
使指專為掊克使無&KR0499;之民流離轉死寃號之¶
聲盈於道路盖有甚於吳居厚者矣且兩浙京¶
東皆　陛下之民而秉與居厚酷暴之状相若¶
一則貶為散官安置逺郡一則尚列侍從提舉¶
宫&KR0026;同罪異罰恐非至公之道伏望聖慈檢㑹¶
臣前奏比附吳居厚例重刑竄黜以慰逺民之¶
望¶
　　　第四¶
<pb:KR2f0014_SBCK_005-16b>¶
右臣近爲盧秉責命太輕未厭輿議臣巳三具¶
論列未&KR0170;朝廷施行如秉苛虐酷烈之實逺民¶
怨苦寃憤之情前奏言之巳詳不復條列而臣¶
尚有未盡之意更爲　陛下陳之臣聞人君之¶
柄莫大於賞罰而所以行之者必主於公平傳¶
曰功同賞異則勞臣疑罪鈞刑殊則百姓惑盖¶
不能處之以至公則天下不得無疑惑之心也¶
今秉之罪状顕著非在重輕疑似之間考之近¶
例又有吳居厚散官安置之比而諌官御史交¶
章彈劾未見尽行其言朝廷何憚而不正典刑¶
<pb:KR2f0014_SBCK_005-17a>¶
以謝東南之民乎臣之所論非苟&KR0082;奪秉&KR0009;禄¶
官而已盖秉之殘民害物甚於居厚而尚為待¶
制提舉宫&KR0026;罪鈞刑殊臣恐無以觧天下之惑¶
也伏望　陛下檢㑹臣累奏事理削秉侍從之¶
職以慰人望¶
　　　論謝悰賜進士出身不當事¶
右臣伏見朝廷近復制科祕閣所試之人皆不¶
應格　陛下方務奨進人材不&KR0082;並行黜落曲¶
收謝悰以為天下學士之勸而悰廷試之䇿徃¶
徃不能奉承清問率意妄言固多踈略有司考¶
<pb:KR2f0014_SBCK_005-17b>¶
覆既不入等　陛下特賜進士出身擢為輔郡¶
幕職聖恩優異極踰涯分臣亦上體朝廷之意¶
不敢别有論列而近見悰申尚書省辞免新命¶
狀乃云所有誥勅未敢秪授以祗為秪以受為¶
授虗薄寡聞一至於此昔唐之省中有伏獵侍¶
&KR0048;為嚴挺之所譏而罷今　陛下方當右文之¶
代初復制舉豈容有祗授賢良乎臣恐播傳&KR0230;¶
廣實累修潔慱習之舉伏望　陛下懲其淺陋¶
稍損誤恩追&KR0230;悰進士出身以塞公議¶
　　　第二¶
<pb:KR2f0014_SBCK_005-18a>¶
右臣近嘗奏論謝悰&KR0189;陋寡聞有辱賢良之舉¶
乞追其進士出身以慰公議今巳累日未覩朝¶
廷施行臣聞祕閣程文已不合格而有司特爲¶
奏請乞與假借　陛下曲令收録爲後進之勸¶
而廷試之䇿紕繆益甚考官范百禄自有章䟽¶
歷陳其&KR0057;亡状者凢&KR0070;十條而悰申尚書省状¶
又以祗爲秪受爲授士論喧然無不傳𥬇伏惟¶
陛下即政之初與復制舉屈萬乘之尊親䇿於¶
庭而悰之&KR0189;虚字猶未識騰播天下豈不辱國¶
超循一資已足示勸更&KR0060;名第寔恐太優况悰¶
<pb:KR2f0014_SBCK_005-18b>¶
告辞亦無賜出身之意伏望聖慈檢㑹臣前奏¶
事理早賜施行¶
盡言集卷第五(終)¶
