# -*- mode: mandoku-view -*-
#+TITLE: 盡言集
#+DATE: 2015-09-23 10:04:18
#+PROPERTY: LASTPB  <md:KR2f0014_SBCK_002-1a>
#+PROPERTY: JUAN 5

¶
<md:KR2f0014_SBCK_005-1a>¶
<pb:KR2f0014_WYG_005-1a>
欽定四庫全書
　盡言集巻五¶
　　　　　　　　　　　　宋　劉安世　撰
　　論章惇强買朱迎等田産事¶
右臣伏見蘇州崑山縣百姓朱迎徐宗唐遂諸¶育四人
經户部陳狀各稱有田産元係抵當市¶易官錢後来連
值災傷不能如期結絶所納息¶罰已過官本其餘逋欠
自合依元祐元年二月¶二十八日朝㫖特與除放今来
<pb:KR2f0014_WYG_005-1b>
州縣官司不惟¶廢格詔令不為施行而又章惇作男名
目將朱¶迎等不願出賣田産逼脅逐人須令供下願賣¶
文狀並従賤價强買入已雖有不即承伏之人<md:KR2f0014_SBCK_005-1b>¶縣官畏
惇之勢往往誣以他罪屢加刑責必使¶如意而後止異
日迎等遍詣本州及轉運提刑¶司次第陳訴並不依公
理㫁雖一偏之辭未足¶盡信而民負抑屈無所伸告不
逺數千里赴愬¶省部流離顛頓恐不徒然按惇以大姦
之才抱¶死黨之志方陛下踐祚之始布平易近民之¶政
<pb:KR2f0014_WYG_005-2a>
惇備位大臣不能輔成上德而包蓄詭計動¶為異論陽
示强鯁隂助姦慝以至悖慢帷幄之¶前殊無臣子之禮
陛下以天地之量赦而¶不誅止罷執政出之藩鎮謂宜
追省前過痛自<md:KR2f0014_SBCK_005-2a>¶懲艾而長惡不悛陵蔑國法劫持州縣
强市民¶産前後大臣肆行姦惡未見如此之甚者臣竊¶
謂惇閒居里閈不與政事而氣燄凶暴官司莫¶之敢忤
寧屈陛下之法不敢違惇之命使惇¶得行其志則天下
之弊將有不可勝言者矣伏¶望陛下詳此事理留意逺
<pb:KR2f0014_WYG_005-2b>
民特降指揮下户¶部取朱迎等四狀選差臺官置獄推
劾若惇果¶有上件罪狀即乞特行&KR0481;殛以戒亂政跋扈
之¶臣其州縣及監司承望風㫖殘害平民亦乞重¶行追
奪以懲奉法不勤之吏庶存公道以召和<md:KR2f0014_SBCK_005-2b>¶氣¶
　　第二¶
右臣近嘗彈奏章惇强以賤價買民田産及州¶縣監司
承望風㫖不敢違忤雖朱迎等次第陳¶訴並不依公理
㫁欲乞選委臺臣置獄推究今¶已累日未聞施行按惇
<pb:KR2f0014_WYG_005-3a>
抱死黨之志而濟以隂¶謀藴大姦之才而輔之殘忍因
縁王安石吕惠¶卿之黨遂得進用而搆起邊隙儌幸富
貴在¶先帝時已坐買田不法嘗罷執政元豐之末再¶叨
大任陛下嗣位擢寘大樞而内懐姦謀沮<md:KR2f0014_SBCK_005-3a>¶毁聖政公肆
悖慢殊無臣禮陛下曲示容貸¶未忍加誅出之近藩已
屈公議繼以家難退歸¶里閭而敢憑恃凶豪悛暴寡弱
使無辜之民流¶離失業不逺數千里求直於户部覽其
訴牒可¶為心惻臣竊謂崑山縣官輒違詔㫖將朱迎等
<pb:KR2f0014_WYG_005-3b>
不願出賣田産逼以威刑須令供下願賣文狀¶使惇並
以賤價强買入已則是縣官畏惇也朱¶迎等詣本州及
轉運提刑司陳訴而逐處不敢¶受理則是州郡及監司
畏惇也朱迎等抱負屈¶抑赴愬省曺本部明知兩浙監
司皆有妨礙雖<md:KR2f0014_SBCK_005-3b>¶楊傑係後来到任而其人孱懦齷齪苦
無風力¶自合申禀朝廷選官根究而姑欲應法止委楊¶
傑則是戸部畏惇也國家設置御史本以糾察¶百僚今
自中丞以下未聞有一言繩其亂法則¶是御史臺畏惇
<pb:KR2f0014_WYG_005-4a>
也臣忝備諫職不敢緘黙輒據¶事狀奏疏論列而執政
不能明正典刑惟務姑¶息不即選差公方正直不畏强
禦之士俾之窮¶治而視為常事止送發運司體量則是
執政畏¶惇也夫州縣監司之畏惇而廢格詔條以害良¶
民則國家之憲章具在猶可按劾今執政大臣<md:KR2f0014_SBCK_005-4a>¶及御史
臺尚亦畏惇則朝廷之綱紀復何望哉¶願陛下明詔輔
弼共守直道有功必賞有罪¶必罰無使邪正雜揉枉直
混淆好惡不明是非¶莫辨依違畏縮徒為自全之計則
<pb:KR2f0014_WYG_005-4b>
陛下威福¶之柄不至陵夷而姦雄跋扈之臣少知畏矣
伏¶望聖慈檢㑹臣前奏事理特賜指揮施行¶
　　第三¶
右臣近聞蘇州崑山縣百姓朱迎等經户部論¶訴章惇
强以賤價買民田産遂具奏陳乞委臺¶臣置院推劾繼
聞朝廷只送發運司體量尋再<md:KR2f0014_SBCK_005-4b>¶具狀論列未䝉施行竊
慮朝廷不欲輕信偏辭¶遽興詔獄然無告之民不逺數
千里赴愬省部¶以情度之不應全然虚妄縁本路監司
<pb:KR2f0014_WYG_005-5a>
見朱迎¶等訴牒不為受理即是各有妨礙而轉運與發¶
運司自来職事相干今若委之根究深慮顧惜¶人情滅
裂其事欲望聖慈詳酌特降指揮令自¶朝廷選差公方
正直不畏强禦之人前去體量¶所貴逺民屈抑有所伸
雪¶
　　貼黄¶
據朱迎等狀稱已經蘇州及轉運提<md:KR2f0014_SBCK_005-5a>¶刑司陳訴並不䝉
依公施行今来若¶只下本州及監司體量必恐護短遂
<pb:KR2f0014_WYG_005-5b>
非曲為蔽匿淹延刑禁虚煩行遣欲¶乞朝廷詳酌選擇
官吏置司推劾所¶貴易見情狀不失其罪¶
　　第四¶
右臣近以章惇用賤價買百姓抵當田産致朱¶迎等經
户部陳訴尋具論列乞按行劾此䝉朝¶廷下江淮發運
司考驗虚實竊聞本司所委體¶量官止於崑山縣取索
公案看詳遂具囬奏以<md:KR2f0014_SBCK_005-5b>¶謂買田之事雖有實狀而於條
法别無違礙臣¶竊謂姦吏附㑹權勢暴虐良民必不肯
<pb:KR2f0014_WYG_005-6a>
於案牘¶之間明著逼脅之迹往往假託公道捃摭他故¶
使無辜之民不勝刑禁然後命狡獪之吏取責¶情願出
賣之狀則是外無違法之形而内有奪¶民之實也今若
信其文具而不原其本意則逺¶民屈抑終無所伸須至
辨明以破其妄檢准編¶敕節文侍従官往制以上不得
廣置産業與民¶争利臣前章所言者止據朱迎等四户
爾訪聞¶發運司體量到乃有二十一户是舉蘇州之内<md:KR2f0014_SBCK_005-6a>¶官賣田産皆惇所有也自来州縣估計抵當物¶業止約
<pb:KR2f0014_WYG_005-6b>
一半之直蓋官司防異日失陷之弊不¶盡用本價今惇
利其甚賤公違條制刼持州縣¶侵害細民争利之罪孰
大於此臣又檢准律文¶祖父母父母在而子孫别籍異
財者徒三年若¶祖父母父母令别籍者徒二年子孫不
坐臣謂¶惇用其子承事郎援之名投狀承買使臣初不¶
預聞則援宜得罪將惇自為之則咎將誰執況¶朱迎等
狀内陳其矯妄之事條目甚多此四人¶者粗有裹糧故
不逺數千里求直於省部其餘<md:KR2f0014_SBCK_005-6b>¶貧病之徒不能自給斂
<pb:KR2f0014_WYG_005-7a>
手去業遂至流亡¶陛下可不念之乎臣聞西漢軹有儒
生侍使者¶坐客譽郭解生曰解専以姦犯公法何謂賢
解¶客殺此生吏以責解解實不知殺者殺者亦竟¶莫知
為誰吏奏解無辜御史大夫公孫𢎞議曰¶解布衣為任
侠行權以睚眦殺人解不知此辜¶甚於解知殺之當大
逆無道遂族解臣竊謂惇¶嘗為執政非特郭解匹夫之
比也州縣畏惇之¶勢迫逐平民使之失職而惇不顧國
法並以賤¶價易其田宅又非郭解之不知也今若以姦
<pb:KR2f0014_WYG_005-7b>
吏<md:KR2f0014_SBCK_005-7a>¶舞文粗能應法害民之實略而不問恐非春秋¶誅意
不誅事之義伏望陛下詳閱朱迎等四¶狀事理特降指
揮劾本縣官吏挟情不公之狀¶按惇矯詐亂政之罪明
正典刑以戒天下其蘇¶州及本路監司不受朱迎等辭
訴亦乞並行黜¶責所貴權豪知畏逺民安堵¶
　　第五¶
右臣伏見去年十二月内蘇州崑山縣人户朱¶迎等經
户部論訴章惇强以賤價買百姓抵當¶産業遂具論列
<pb:KR2f0014_WYG_005-8a>
乞正其罪自後蒙朝廷委發運<md:KR2f0014_SBCK_005-7b>¶司考驗虚實今年正月
間本司體量奏到事狀¶雖依違滅裂不盡本情然其大
槩已見朱迎等¶所訴不至誣罔如惇用其子承事郎援
之名投¶狀承買官賣田産共二十一户皆有按據最為¶
要切臣以謂章援不告其父私成交易則當得¶别籍異
財之罪若惇假託名目則自有降等之¶法兼諸育狀内
亦指定下狀之日援方在京就¶試則惇之矯詐又甚明
白遂以合用敕律奏聞¶必謂便可議罪今已累月未蒙
<pb:KR2f0014_WYG_005-8b>
施行上下畏惇¶一至於此按惇閒居里閈不與政事而
氣燄凶<md:KR2f0014_SBCK_005-8a>¶暴官司嚴憚寧屈陛下之法不敢逆惇之意¶使
惇有權得行其志則天下之弊將如何哉今¶體量到事
迹既皆有實無可疑緩而故為留滯¶臣恐有與惇隂為
地者更相捜摘細故㑹問往¶復則明堂赦恩必遂原免
然則大姦何幸而平¶民何不幸也伏望聖慈詳此事理
明敇三省早¶令結㫁其州縣監司不受朱迎等訴狀亦
乞特¶行降黜所貴亂政跋扈之臣屈法阿私之吏知¶有
<pb:KR2f0014_WYG_005-9a>
典刑易為制御逺民屈抑有所伸雪¶
　　第六<md:KR2f0014_SBCK_005-8b>¶右臣伏自去年十二月後来累曾劾奏章惇劫¶持州縣
不顧國法强以賤價買百姓抵當物業¶遂致朱迎等四
人不逺數千里赴愬省部後来¶蒙朝廷下發運司體量
已有實狀而遷延半嵗¶未蒙施行臣前月二十二日延
和殿再具奏列¶伏蒙宣諭便令結㫁又今踰月未覩指
揮臣竊¶以惇氣燄凶悖陵暴寡弱詐以男名廣置田産
<pb:KR2f0014_WYG_005-9b>
公然别籍殊無忌憚罪狀顯著曾非隠伏而尚¶書省曲
為留滯以幸赦宥甚非所以稱¶陛下仁愛元元之意伏
望特降睿㫖早正典刑<md:KR2f0014_SBCK_005-9a>¶庶幾亂法跋扈之臣不至幸免
逺民屈抑有所¶伸雪取進止¶
　　第七(與諫議大夫梁燾左/司諫吳安詩同奏)¶
右臣等伏見章惇在蘇州日强以賤價買朱迎¶等抵當
田産自去年十二月後来右正言劉安¶世累曾論列蒙
朝廷下江淮發運司體量皆有¶實狀近日竊見敕㫁罰
<pb:KR2f0014_WYG_005-10a>
銅十斤臣等按惇嘗備¶執政固宜奉法循理尊君愛民
而氣燄凶暴劫¶持州縣貪利無厭使人失職原其不畏
國法之¶意蓋有陵蔑朝廷之心而所責太輕未厭公議<md:KR2f0014_SBCK_005-9b>¶況惇與蔡確黄履邢恕素相交結自謂社稷之¶臣天下
之人指為四凶若不因其自致人言遂¶正典刑異日却
欲竄逐深恐無名伏望聖慈特¶賜詳察明降指揮候惇
服闋特行廢置所貴姦¶豪屏息永絶後患¶
　　第八(與諫議大夫/梁燾同奏)
<pb:KR2f0014_WYG_005-10b>
右臣等昨以劾奏章惇强用賤價奪民之産朝¶廷體量
得實止㫁贖銅十斤罰不當罪尋具論¶列今已踰月未
蒙施行臣等按惇用其子承事¶郎援之名承買朱迎等
田産而下狀之日惇父<md:KR2f0014_SBCK_005-10a>¶尚在檢准名例律疏謂祖父母
父母在子孫無¶自専之道而有異財别籍誠無至孝之
心名義¶以之俱淪情節於兹並弃稽之典禮罪惡難容¶
二事既不相須違者並當十惡推原法意正為¶惇設為
子事父而用意如此不孝孰大焉至於¶悖慢帷幄之前
<pb:KR2f0014_WYG_005-11a>
殊無人臣之禮交結蔡確造播¶姦言貪天之功儌幸異
日為臣事君而處心如¶此不忠莫甚焉臣等按惇之罪
實人倫之所共¶弃王法之所必誅投之四荒始能塞責
贖金輕¶典衆謂失刑伏望聖慈深賜省察依近日刑恕<md:KR2f0014_SBCK_005-10b>¶例不候服闋預降責命所貴邪正明辨奸慝知¶畏取進
止¶
　　第九(與諫議大夫/梁燾同奏)¶
右臣等近已累具論奏章惇罪名未正欲乞别¶議竄黜
<pb:KR2f0014_WYG_005-11b>
至今未蒙施行臣等伏見監司郡守以¶下不受朱迎訴
狀並行責降令丞違法授給田¶産亦已衝替檢准編&KR0239;
節文衝替比徒一年臣¶等竊謂原心定罪故有重輕據
事約法亦分首¶従今千繫官吏皆因惇以致罪而反處
徒坐惇¶係首惡之人乃止贖銅十斤事理顛錯亦已太<md:KR2f0014_SBCK_005-11a>¶甚況下狀之日惇父尚存而别籍異財事狀著¶明考按
律文罪入十惡愚民冒犯猶有常刑惇¶為大臣天下所
望而虧損名教絶滅義理止従¶薄罰何以示懲臣等竊
<pb:KR2f0014_WYG_005-12a>
謂聖人制法惟務至公¶若行於匹夫而廢於公卿伸於
庶民而屈於貴¶近此乃姑息之弊政非清朝之所宜行
也按惇¶父在而别籍合徒三年既犯十惡即議請減贖¶
一切不用未悉前日所㫁援引是何律令伏望¶陛下深
賜省察出臣等此章詰問執政如律文¶别有衝改臣等
妄言即乞明行罔上之戮若大<md:KR2f0014_SBCK_005-11b>¶臣别有異說即乞坐臣
等章疏以正惇罪仍依¶近降聖㫖不用赦原但能稍正
典刑庶幾不屈¶清議惟兾出於宸斷早賜指揮
<pb:KR2f0014_WYG_005-12b>
　　第十(與諫議大夫/梁燾同奏)¶
臣等向者數曾論奏章惇罪名未正今已累月¶未蒙施
行臣等按惇於元祐三年二月十四日¶用其子援之名
承買諸育扺當田産至五月十¶六日方丁父憂即是投
狀之日惇父見在推攷¶事實别籍甚明據律定刑罪入
十惡則議請減¶贖一切不用雖經赦宥無得原者庶人
之愚或<md:KR2f0014_SBCK_005-12a>¶有抵冒朝廷行法未始少私惇位大臣為民所¶
望而絶滅義理貪利無親止令贖金是亂典憲¶臣等竊
<pb:KR2f0014_WYG_005-13a>
謂君子犯義小人犯刑古之聖賢以為¶深戒若謂惇為
君子邪今則犯義矣以惇為小¶人邪今又犯刑矣二者
均不能逃聖人之誅則¶朝廷何憚於惇而廢祖宗之法
伏望¶陛下出臣等此章送刑部定奪若律文曾經衝¶改
引用不當即乞正臣等妄言之責如勘㑹惇¶投狀月日
係丁憂之前委是父在别籍異財即¶乞依律斷罪所貴
法令畫一天下信服取進止<md:KR2f0014_SBCK_005-12b>¶　　第十一
<pb:KR2f0014_WYG_005-13b>
右臣伏自去年十二月後来十次論奏章惇買¶田不法
等事雖蒙朝廷節次施行而惇之罪名¶今猶未正遷延
周嵗竟至經恩公論難安須煩¶天聴臣聞議者以謂従
来大臣不欲與衆庶交¶易故託子弟以立文契臣以為
不然祖宗之¶制惟戒従官以上不得廣營産業與民争
利茍¶非殖貨太甚則是法所不禁若身為大臣欲避¶好
利之名而使子弟侵刻下民乃是陽為應法¶而隂縦貪
鄙欺君犯義無大於此借如或者之<md:KR2f0014_SBCK_005-13a>¶說須無父兄方可
<pb:KR2f0014_WYG_005-14a>
别立名目今惇父尚在而下¶狀之日乃用其子上虧孝
敬下失義方庶人之¶愚猶不至此大臣之體固若是乎
議者又謂惇¶已不帯職及有㫖候服闋日與官觀差遣
足以¶示懲不必深責臣亦以為不然惇之不得職名¶自
是朝廷以其無禮於兩官黜之外補故不用¶執政善去
之例後来惇以便親為請遂得提舉¶洞霄官方陛下聖
政日新姦邪屏息如惇等¶輩自知罪惡貫盈必求退縮
將来終制方且自¶陳而乃以宫觀授之正是中惇之意
<pb:KR2f0014_WYG_005-14b>
恐不足以<md:KR2f0014_SBCK_005-13b>¶當今来所犯之典刑也臣伏見兩浙監司及
蘇¶州崑山縣官吏以畏惇之威奉法不謹朝廷體¶量得
實並以㫁遣輕者贖金重者衝替檢准編¶勑節文衝替
比徒一年臣竊謂原心定罪固有¶鉅細據事約法亦分
首従今有司依阿廢職誠¶不可恕然皆因惇以致罪而
反處徒坐又無降¶聖㫖不許原赦即是干繫官吏獲譴
反重於惇¶矣惇以前執政之勢劫持州縣殘害平民貪
利¶無親不畏國法既係首惡之人乃止罰銅十斤¶即是
<pb:KR2f0014_WYG_005-15a>
惇所得之罪反輕於干繫官吏矣倒置如<md:KR2f0014_SBCK_005-14a>¶此公議謂何
臣聞自責罰本路監司後来至今¶訟者不已盖惇平日
恃權暴横人不敢校既知¶朝廷特為伸理是以兢来赴
愬為民之害如此¶之極何可貸也伏望聖慈以臣劾奏
著之責辭¶或令降官或俾分務但能不失有罪足以稍
正¶國體惟兾出於宸斷早賜指揮取進止¶
　　論盧秉責命不當事¶
右臣伏聞累有臣僚論列盧秉昨在兩浙推行¶𣙜䀋之
<pb:KR2f0014_WYG_005-15b>
法務為慘刻殘虐一路比蒙朝廷下本¶道根究皆有實
狀而害民之甚者自行法以来<md:KR2f0014_SBCK_005-14b>¶其所配流一萬二千餘
人如聞寛恩止落學士¶猶以待制提舉宫觀中外之議
皆謂未安伏惟¶聖朝愛養元元不欲一物失所而秉出
將使指¶總按一道未聞宣布惠澤興利除害而専為身¶
謀不顧義理罔上以虚課虐下以苛法愁苦之¶聲溢於
道路議者皆謂誅剥掊克與吳居厚略¶同而峻刑害物
則又過之雖降一官尚玷侍従¶恐無以戒戢姦暴慰塞
<pb:KR2f0014_WYG_005-16a>
民情伏望聖慈詳此事¶理比附吳居厚例重行黜責以
答公議¶
　　第二<md:KR2f0014_SBCK_005-15a>¶右臣近嘗奏論盧秉昨在兩浙専主鹽事殘民¶害物遺
毒累年迺者朝廷體量得實謂宜重貶¶而止落學士猶
以待制提舉宫觀竊恐無以戒¶戢姦暴慰塞民情乞依
吳居厚例特行竄黜伏¶聞續有指揮令展二年磨勘罰
不當罪士論未¶平是敢罔避再三塵瀆天聽按秉㩁賣
<pb:KR2f0014_WYG_005-16b>
鹽貨峻¶刑虐民無辜流死以數萬計老稚轉徙號呼盈¶
路比屋憤怨思食其肉上賴累聖徳澤深厚是¶以人心
卒無異志昔吳居厚之在京東掊克太¶甚斂怨於民陛
下踐祚之初責授散官逺郡<md:KR2f0014_SBCK_005-15b>¶安置天下𫝊播莫不欣喜
秉之刻剝無異居厚¶而猛暴殺人實又過之不伏重誅
已為寛典尚¶玷侍従何以示懲臣伏觀祖宗以来尤以
失¶入為重彼執法之吏不明微意誤寘一人入於¶深文
大則追停小則降免今秉奉使故設苛法¶多殺平民非
<pb:KR2f0014_WYG_005-17a>
特失入一人之比也而朝廷責命¶太輕未厭公議非所
以示陛下仁愛元元之¶意伏望聖慈檢㑹臣前奏重行
貶&KR0481;以慰民望¶
　　第三¶
右臣近為體量到盧秉向在兩浙専主鹽事設<md:KR2f0014_SBCK_005-16a>¶法苛虐
流毒一方而朝廷責命太輕未厭公議¶臣已兩具論列
未聞指揮施行切縁盧秉奉將¶使指専為掊克使無辜
之民流離轉死寃號之¶聲盈於道路盖有甚於吴居厚
<pb:KR2f0014_WYG_005-17b>
者矣且兩浙京¶東皆陛下之民而秉與居厚酷暴之狀
相若¶一則貶為散官安置逺郡一則尚列侍従提舉¶宫
觀同罪異罰恐非至公之道伏望聖慈檢㑹¶臣前奏比
附吴居厚例重刑竄黜以慰逺民之¶望¶
　　第四<md:KR2f0014_SBCK_005-16b>¶右臣近為盧秉責命太輕未厭輿議臣已三具¶論列未
蒙朝廷施行如秉苛虐酷烈之實逺民¶怨苦寃憤之情
前奏言之已詳不復條列而臣¶尚有未盡之意更為陛
<pb:KR2f0014_WYG_005-18a>
下陳之臣聞人君之¶柄莫大於賞罰而所以行之者必
主於公平𫝊¶曰功同賞異則勞臣疑罪鈞刑殊則百姓
惑盖¶不能處之以至公則天下不得無疑惑之心也¶今
秉之罪狀顯著非在重輕疑似之間考之近¶例又有吳
居厚散官安置之比而諫官御史交¶章彈劾未見盡行
其言朝廷何憚而不正典刑<md:KR2f0014_SBCK_005-17a>¶以謝東南之民乎臣之所
論非茍欲奪秉寄禄¶官而已盖秉之殘民害物甚於居
厚而尚為待¶制提舉宫觀罪鈞刑殊臣恐無以解天下
<pb:KR2f0014_WYG_005-18b>
之惑¶也伏望陛下檢㑹臣累奏事理削秉侍従之¶職以
慰人望¶
　　論謝悰賜進士出身不當事¶
右臣伏見朝廷近復制科祕閣所試之人皆不¶應格陛
下方務奬進人材不欲並行黜落曲¶收謝悰以為天下
學士之勸而悰廷試之䇿往¶往不能奉承清問率意妄
言固多疏略有司考<md:KR2f0014_SBCK_005-17b>¶覆既不入等陛下特賜進士出身
擢為輔郡¶幕職聖恩優異極踰涯分臣亦上體朝廷之
<pb:KR2f0014_WYG_005-19a>
意¶不敢别有論列而近見悰申尚書省辭免新命¶狀乃
云有所誥勅未敢秪授以祗為秪以受為¶授虚薄寡聞
一至於此昔唐之省中有伏獵侍¶郎為嚴挺之所譏而
罷今陛下方當右文之¶代初復制舉豈容有祗授賢良
乎臣恐播𫝊寖¶廣實累修潔博習之舉伏望陛下懲其
淺陋¶稍損誤恩追寢悰進士出身以塞公議¶
　　第二<md:KR2f0014_SBCK_005-18a>¶右臣近嘗奏論謝悰荒陋寡聞有辱賢良之舉¶乞追其
<pb:KR2f0014_WYG_005-19b>
進士出身以慰公議今已累日未覩朝¶廷施行臣聞祕
閣程文已不合格而有司特為¶奏請乞與假借陛下曲
令収録為後進之勸¶而廷試之策紕繆益甚考官范百
祿自有章疏¶歴陳其尤亡狀者凡數十條而悰申尚書
省狀¶又以祗為秪受為授士論喧然無不𫝊笑伏惟¶陛
下即政之初興復制舉屈萬乗之尊親策於¶廷而悰之
荒虚字猶未識騰播天下豈不辱國¶超循一資已足示
勸更竊名第實恐太優況悰<md:KR2f0014_SBCK_005-18b>¶告辭亦無賜出身之意伏
<pb:KR2f0014_WYG_005-20a>
望聖慈檢㑹臣前奏¶事理早賜施行¶
　
　
　
　
　
　
　
<pb:KR2f0014_WYG_005-20b>
　
　
　
　
　
　
　
　盡言集巻五
