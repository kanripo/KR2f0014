# -*- mode: mandoku-view -*-
#+TITLE: 盡言集
#+DATE: 2015-09-23 10:04:19
#+PROPERTY: LASTPB  <md:KR2f0014_SBCK_010-1a>
#+PROPERTY: JUAN 11

<md:KR2f0014_SBCK_010-13a>¶
<md:KR2f0014_SBCK_011-1a>¶
<pb:KR2f0014_WYG_011-1a>
欽定四庫全書
　盡言集巻十一¶
　　　　　　　　　　　　宋　劉安世　撰
　　論都司官吏違法擬賞事¶第七¶
臣近已累次奏論都司違法擬賞乞正其罪至¶今未蒙
指揮臣所以上犯聖顔下忤執政數進¶狂瞽期於必行
者非特區區於二三郎吏而所¶可深惜者陛下之良法
也去嵗臣以職事進¶對親奉徳音以謂臣僚才得富貴
<pb:KR2f0014_WYG_011-1b>
便湏改節伏¶䝉訓飭使臣常如今日自後荐承恩擢遂
長諌¶垣誓堅一心上副聖意今都司官吏廢法而不<md:KR2f0014_SBCK_011-1b>¶守
挾私而㒺上恃頼執政不畏彈劾公肆大言¶必保無患
臣若愛身固位置而不論豈惟辜¶陛下㧞擢之恩亦甚
非愚臣平昔之志遂於前¶月十九日具都司違法之實
并姦人遂非之論¶畫一條奏析以義理跼蹐俟命今已
半月豈¶陛下以謂既逐羣胥不必窮治故&KR0230;臣䟽不付¶
外廷乎臣雖至愚豈敢勸陛下為已甚之事¶盖任永夀
<pb:KR2f0014_WYG_011-2a>
等雖乞酬奬乃小人僥倖之常態未¶之深責為都司者
茍有一人能執元祐詔書則¶必不至濫推恩賞惟其交
結羣小輕侮朝綱蔑<md:KR2f0014_SBCK_011-2a>¶棄典刑憑恃城社則是罪在有司
不可不治臣¶前奏所謂姦吏妄訴則法在都司失職則
法亡¶者正為此耳若不稍加懲戒深恐小人之氣日¶益
増長臺諌之風遂將陵夷臣亦何顔敢處言¶路况臣所
乞止於贖金既非深文惟欲少正國¶體伏望陛下察臣
至懇以前月十九日所進¶劄子批降㫖揮施行
<pb:KR2f0014_WYG_011-2b>
　　第八¶
臣近已累具論列都司等違法擬賞乞正其罪¶至今未
奉㫖揮臣竊惟三省之吏乆習姑息朋<md:KR2f0014_SBCK_011-2b>¶黨交結牢不可
破元祐之初司馬光秉政素疾¶其事亦㑹言者嘗百論
奏遂具建明乞加懲革¶尋奉詔㫖專委給舍左右司同
共詳定䟽為新¶令十有七條裁抑僥倖時稱良法後人
雖不能¶潤澤之猶當協力固守以存至公之道今敕文¶
具在並無衝改而都司隂附羣小輒敢廢格倡¶為邪說
<pb:KR2f0014_WYG_011-3a>
文過飾非臣於前月十九日畫一劄子¶中盡破其妄且
公府設屬本以糾正省事若朋¶姦㒺上蔑棄典刑既不
加罪又俾在職異日羣¶有司犯法亂紀不識何以詰之
伏望聖慈特降<md:KR2f0014_SBCK_011-3a>¶睿㫖檢㑹臣前後章䟽早賜施行取進
止¶
　　貼黄¶
臣聞中書舍人顔復道右司晁端彦¶之語曰裏靣主張
甚𦂳必然無事臣¶竊謂陛下常以至公為心决無曲¶主
<pb:KR2f0014_WYG_011-3b>
小人之理不識端彦安得此言盖¶有大臣漏泄徳音故
使此輩恃頼愈¶増氣燄伏望陛下察其姦狀出臣¶畫一
之章庶使羣邪自知其罪不敢¶造播邪說以惑衆聽<md:KR2f0014_SBCK_011-3b>¶　　權給事中封駁沈括除命¶
准中書省送到録黄九月二十三日三省同奉¶聖㫖沈
括除朝散郎守光禄少卿分司南京許¶於外州軍任便
居住者臣謹按括資禀姦邪貪¶冐榮寵因縁朋黨致位
從官元豐末年出領延¶帥而邀功生事構起邉隙永樂
<pb:KR2f0014_WYG_011-4a>
之禍辱國殃民¶先皇帝痛悼媿耻以至厭代忠義之士
疾括若¶讎俾完要領已屈典憲豈可輒因赦宥復齒仕¶
途此命一頒恐無以慰天下之望伏乞收還恩¶制特與
量移所有録黄未敢行下謹具封還伏<md:KR2f0014_SBCK_011-4a>¶望聖慈特賜㫖
揮中書省别取㫖施行¶
　　論沈括呉居厚等牽復不當¶
右臣等伏見朝廷近因明堂赦恩牽復左降官¶吏首及
沈括呉居厚賈青吕孝亷王子京等臣¶燾臣安世權給
<pb:KR2f0014_WYG_011-4b>
事中日已曽封駁或聞得㫖令¶依前降㫖揮行下兹事
體大不容差失須至論¶列庶存公議臣等竊謂括以從
官出帥方面不¶能為朝廷綏懐中外而興起邉事徼幸
寵禄及¶永樂陷沒兵民之死者以數萬計闗陜瘡痍至¶
今未復先皇帝雖舉責帥之典而賜以不誅<md:KR2f0014_SBCK_011-4b>¶終縁傷憂
遂棄羣臣括雖萬死尚有餘罪居厚¶等奉使一道未嘗
宣布明天子之惠澤而争為¶掊克以希進用使無辜之
民困於暴令流離轉¶徙居不聊生天下疾之目為民賊
<pb:KR2f0014_WYG_011-5a>
陛下初聽¶政事即令黜竄四方𫝊報鼓舞相賀終身廢
棄¶猶未塞責豈可援引常法更加録用議者以謂¶赦乃
國之大事不可失信臣等竊以為不然¶先帝之廢沈括
天下皆知其欲謝死事之臣民¶也陛下之貶居厚等天
下皆知其欲戒誅剥¶之官吏也赦書止曰貶降官並與
量移即無已<md:KR2f0014_SBCK_011-5a>¶量移者與叙用之文縱使有之而不行則
是小¶信失於括等數人而全先帝與陛下仁愛¶元元之
大信於天下二者輕重固不侔矣更望¶聖慈深察事體
<pb:KR2f0014_WYG_011-5b>
收還誤恩允答輿議(此二章與/梁燾同言)¶
　　第二¶
臣等伏見近日除沈括呉居厚賈青吕孝廉王¶子京差
遣不合公議門下省已行封駁竊謂朝¶廷必以大禮之
後過惡例隨湔滌臣等以謂不¶然括首議再興邉事䘮
師辱國為先帝遺恨¶罪不容誅而得全首領無復可以
推恩居厚欺<md:KR2f0014_SBCK_011-5b>¶君害民誅求暴虐掠為己功歸怨於上罪
當放¶斥而得列搢紳無復可以推恩矣青與孝廉子¶京
<pb:KR2f0014_WYG_011-6a>
苛刻聚斂流毒一方附㑹誕慢廢失使指重¶譴逺貶才
當其罪如此數人者蹈犯凶桀出於¶文墨既不可以常
法治之亦不可以常赦寛之¶也若使僥倖復起夤縁再
用則羣小振奮躡踵¶求伸甚非朝廷之福生靈之幸也
長姦之漸所¶宜杜絶伏望聖慈面飭大臣諸不以法治
而貶¶降者不得以赦議如天度兼容未忍盡棄即於¶為
惡之間略加殊别特移青等一内地監當括<md:KR2f0014_SBCK_011-6a>¶與居厚且
令依舊庶協大公以懲羣枉取進止
<pb:KR2f0014_WYG_011-6b>
　　論臺諌官章䟽乞内中置籍¶
臣嘗觀唐李絳之對憲宗以謂君尊如天臣卑¶如地加
以日月之照雷霆之威小臣晝夜思度¶本欲陳諌十
至時已除五六逮於緘封上進¶又削其半得上逹者盖
無二三以此推之則人¶臣之所以獻於天子之前者莫
非精思熟慮而¶自以為不易之言也雖人之才智逺近
小大之¶不齊而其所論未必皆至於盡善要在君相推¶
至公之心擇所長而行之則天下無遺䇿矣今<md:KR2f0014_SBCK_011-6b>¶二聖臨
<pb:KR2f0014_WYG_011-7a>
御委任大臣方此之時尤宜開廣言路¶以防壅塞臣愚
欲望陛下深鑒前古之弊務¶通天下之情應臺諌官有
所論奏别於内中置¶籍先録事目然後付外若三省聚
議以謂可行¶即於章䟽之後具已施行次第繳奏或議
論少¶理决有難從者亦具不可行之狀封進以聞伏¶乞
陛下更加參酌茍執政與奪已得允當並¶候注籍訖却
以真本降付三省或宸衷以為不¶然即大臣奏事之際
更可面加詢訪所貴忠言¶讜議盡闗聖覽取捨至公為
<pb:KR2f0014_WYG_011-7b>
後世法取進止<md:KR2f0014_SBCK_011-7a>¶　　再奏¶
右臣前月十二日上殿曽具劄子乞以臺諌官¶章䟽内
中置籍先録事目然後付執政聚議批¶鑿可否訖並具
繳奏候注籍畢却以真本降付¶三省至今未䝉施行臣
竊慮陛下以謂闗防¶稍嚴恐傷輔弼之意不欲示外所
以留中然臣¶之言盖為朝廷立萬世之法非茍以區區
之小¶數而勸陛下之疑人臣也今天下之奏付尚¶書省
<pb:KR2f0014_WYG_011-8a>
者必復送中書中書具如何措置擬定以¶聞及其得㫖
送尚書省令施行者必再送門下<md:KR2f0014_SBCK_011-7b>¶省覆奏然後行下盖
朝廷綱紀互相檢制非皆¶為疑執政而設也然則臣乞
以臺諌之言令三¶省擬奏可否何以異此臣固不敢以
迂濶難行¶之事要君取名止貴採擇之際至公至慎不
以¶人廢言而已伏望聖慈察臣惓惓之誠欲廣聽¶明之
助早以臣奏付外施行¶
　　論役法之弊
<pb:KR2f0014_WYG_011-8b>
右臣伏見朝廷欲變役法今將四年選官置局¶講求利
病天下之議悉使折衷而承詔立法之¶意惟以仁民愛
物為務謂嘉祐差役之制已便<md:KR2f0014_SBCK_011-8a>¶矣然當時嘗見其害者
今則損而去之元豐約¶束之制民以為利者今則取而
益之至於風俗¶之殊尚南北之異宜本諸人情裁以國
論隨方¶立條㒺不具備而又申以明詔諭㫖郡縣若施¶
行之際或窒礙而未通節文之間或䟽略而未¶盡更俾
建明為之増損有以見陛下至仁至¶厚重慎民事之深
<pb:KR2f0014_WYG_011-9a>
意也新書之下輿情慰恱中¶外帖息初無間言而姦邪
之人内懐顧望造播¶横議必欲沮毁遂致一二小臣敢
執偏見妄進¶邪說欲罷差役依舊雇募當職官吏不能
為朝<md:KR2f0014_SBCK_011-8b>¶廷固守法度而依違遷就屢有變更天下人情¶莫
不疑惑此最當今之大患也臣聞自古取民¶之道止於
粟帛與民力而已三者皆生之無窮¶取之不竭故堯舜
三代已来莫之能廢議者以¶謂不役其身止令輸錢則
公私兩便而可以乆¶行臣請有以折之國家泉貨經費
<pb:KR2f0014_WYG_011-9b>
所資設官鼓¶鑄嵗有定額民或盗為罪至論死今棄其
易出¶之力而責其難致之錢固已非理又使上户止¶納
數千則優游卒嵗日益兼并下户自来無役¶者例使加
賦日朘月削寖以窮困損九分之貧<md:KR2f0014_SBCK_011-9a>¶民以益一分之上
户輕重倒置敦甚於此臣竊¶謂以一家一嵗觀之則輸
錢若省而易給以終¶身累世計之則所出不貲而難供
今聚歛之臣¶惟欲誅剥生民不為天下乆長之慮其可
信哉¶議者又謂人户輪差不及三畨誠恐役次太重¶臣
<pb:KR2f0014_WYG_011-10a>
亦有以折之且治平之前天下户口一千二¶百七十餘
萬而舊法役人五十三萬六千餘人¶元豐之後户口一
千八百三十五萬九千有竒¶較之治平已増五百六十
餘萬而新定役人止¶於四十二萬九千餘人比之舊法
却减十萬七<md:KR2f0014_SBCK_011-9b>¶千之額謂之輪差不足亦已過矣然而天
下州¶縣或有運值凶嵗人户流移畨次不足之處則¶在
有司通融𥙷助必不可以小節而廢大法也¶臣伏觀國
家受命以来百有餘年差役之法已¶更六聖隨時損益
<pb:KR2f0014_WYG_011-10b>
既皆中理考觀巳試之效固¶可行之不疑而累年於茲
尚容移奪臣竊謂知¶法之未良改之不可不速如法之
已善守之不¶可不固今差法已善陛下正當信而守之
執¶政大臣尤宜協心體國拒堲邪說而乃縱使姦¶慝倡
為異論動揺人情惑亂天下故議者謂今<md:KR2f0014_SBCK_011-10a>¶日紛綸之患
不在於無知之庶民而特在於挾¶邪之士大夫也臣聞
執狐疑之心者来讒賊之¶口持不斷之意者開羣枉之
門願陛下特奮¶乾剛力主差役深詔執政固守初議母
<pb:KR2f0014_WYG_011-11a>
使輕狥¶浮言妄有變易庶幾祖宗之成法不為姦人¶之
所奪天下幸甚¶
　　貼黄¶
勘㑹自行差役後来臣僚執一偏之¶見妄有申請衝改
過事目不少其間¶甚有踈略牴牾反為民害者欲望聖<md:KR2f0014_SBCK_011-10b>¶慈特降指揮下户部令畫一條析聞¶奏再委執政聚議
除利害的確湏合¶更張及一州一路自有所宜不可通¶
用外其應縁邪說遷就變動去處並¶乞却令依舊施行
<pb:KR2f0014_WYG_011-11b>
所貴法度純一天¶下不惑¶
　　論堂除之弊¶
臣聞非至簡不足以待天下之繁非至静不足¶以制天
下之動故荀卿有言曰論一相以兼率¶之人主之職也
又曰相者論列百官之長要百<md:KR2f0014_SBCK_011-11a>¶事之聽嵗中奉其成功
以効於君推此言之則¶人主擇輔臣輔臣擇庶長庶長
擇佐僚以次選¶掄不容虚授是以任隆而所擇愈簡擇
簡而所¶得愈精此堯舜三代之君所以垂衣拱手不煩
<pb:KR2f0014_WYG_011-12a>
事詔而天下晏然以治者用此道也秦漢以来¶官失其
守居宰相之位者或不知其任在庶長¶之列者或不守
其官因循至今流弊日積臣請¶為陛下詳言之昔魏晉
以来採擇庶官多由¶選部故晉之山濤為吏部尚書中
外員品往往啟¶¶授迨以蔡廓為吏部尚書黄散已下皆
得自<md:KR2f0014_SBCK_011-11b>¶用廓猶以為薄已遂不之官唐制五品以上宰¶相
商議奏可而除拜者則以制敕命之六品以¶下則吏部
銓材授職然後上言詔㫖盡聞無所¶可否謂之㫖授開
<pb:KR2f0014_WYG_011-12b>
元中吏部置循資格限自起¶居遺補及御史等官猶並
立於選曹其後幸臣¶專朝舊典失序故陸贄抗論以謂
捨朝僉而重¶已權廢公舉而行私惠是使周行庶品茍
不出¶於時宰之意者則莫致焉此乃唐之弊風不可¶不
革也臣伏見近来堂除差遣多取吏部之闕¶不問職事
之輕重才品之優劣為人擇官殊失<md:KR2f0014_SBCK_011-12a>¶大體如承議郎王
績堂除管勾左廂公事承奉¶郎劉敦夫堂除權河南知
録若此之類名品至¶卑吏部選差固不乏使何煩廊廟
<pb:KR2f0014_WYG_011-13a>
一一㨂求臣¶恐三省之事日益紛紜執政大臣汨於細
務則¶朝廷安危之至計禮樂教化之大原使天下囬¶心
而嚮道者將何暇以及之矣然則豈所以稱¶陛下圖任
老成委注輔弼之意哉伏望聖慈明¶敕三省别議立法
今後除兩制臺省之官寺監¶長二以上并諸路監司瀕
河並邉郡守之類所¶繫稍重者令依舊堂除外其餘一
切歸之吏部<md:KR2f0014_SBCK_011-12b>¶所貴執政事簡得以留心於逺業而選部
不至¶失職漸復舊制取進止
<pb:KR2f0014_WYG_011-13b>
　　再奏¶
右臣前月十二日上殿曽具劄子論列堂除之¶弊乞照
三省别議立法近日雖降㫖揮以在京¶寺監主簿等數
十處送下吏部而外路知州等¶闕尚未盡還臣竊謂朝
廷之上宜選大吏其餘¶小者盡可付之有司今堂除之
人日益加多差¶除不行其勢必取於吏部吏部之闕日
益加少¶則孤寒之士所得愈艱覊旅留滯動踰嵗月此<md:KR2f0014_SBCK_011-13a>¶最更張之所宜先也臣愚欲望陛下特降睿¶㫖稍謹堂
<pb:KR2f0014_WYG_011-14a>
除之選仍以元豐八年後来取過外¶路知州等闕擇其
地望之重者依舊朝廷差除¶外其餘付之有司如此則
堂中占闕既已不多¶吏部差注得行必無淹滯伏望聖
慈詳酌早賜¶施行¶
　　論乞更張常平之弊(此一章與右諌議/大夫朱光庭同言)¶
臣等聞國無九年之蓄曰不足無六年之蓄曰¶急無三
年之蓄曰國非其國盖先王之制三年¶耕必有一年之
食以三十年通之則可以有十<md:KR2f0014_SBCK_011-13b>¶年之備故堯湯之水旱
<pb:KR2f0014_WYG_011-14b>
至於累嵗而無捐瘠之¶民者用此道也三代而下井田
廢缺利民之法¶無善於常平由漢迄今莫能變易惟自
近世有¶名無實凡所以養民之具月計不足何暇議三¶
年之蓄哉是以嵗或不登民輒菜色强者轉而¶為盗賊
弱者不免於餓殍保民之術如此亦已¶䟽矣臣等竊謂
自罷青苗錢後来天下州縣皆¶有積繦朝廷雖更立常
平之制條目甚詳而上¶下因循未嘗留意既無統屬以
糾其乖繆又無¶賞罰以為之勸沮加之轉運司茍紓目
<pb:KR2f0014_WYG_011-15a>
前之急<md:KR2f0014_SBCK_011-14a>¶多端借貸日朘月削殊無償足之期非有懲革¶
將不勝弊臣伏望聖慈特降睿㫖取今日以前¶應于常
平敕令嚴責近限專委户部刪為一書¶付之有司悉俾
遵守仍先行㫖揮將天下見在¶常平錢乗今秋豐稔之
時令五路糴粟一色其¶餘路分並相度逐處可以乆留
斛斗廣行收糴¶仍以本司錢修盖合用倉廪將一路所
有錢衮¶同應副一路之中不得偏聚一州一州之境不¶
得偏聚一縣各隨户口之多寡以置糴入之大¶數每遇
<pb:KR2f0014_WYG_011-15b>
凶歉依法出糶糴糶之法常以市價増<md:KR2f0014_SBCK_011-14b>¶減如此則官本常
存而物價不能翔踴或遇旱¶乾水溢之災則民有所濟
不至流散朝廷之惠¶澤可繼而無乏絶之患相因日乆
漸致九年之¶蓄太平之䇿莫大於此惟陛下推至誠惻
怛¶之意明詔執政協力施行所有官吏殿最亦乞¶參酌
修定將来頒降之後或有違犯州縣委監¶司監司令户
部御史臺覺察奏劾庶使二聖䘏¶民之仁心不為徒善
之政傳之萬世天下幸甚¶取進止
<pb:KR2f0014_WYG_011-16a>
　　彈奏范純仁王存事<md:KR2f0014_SBCK_011-15a>¶右臣竊惟丞相者人君之腹心所與共承宗廟¶爕理隂
陽典領百僚協和萬國人臣之職莫或¶重焉惟是道徳
修明器識宏逺正身率下憂國¶如家任賢使能彰善癉
惡同心協力庻幾有成¶茍非其人必敗國事臣謹按右僕
射范純仁憑¶藉門閥素無他長矯情飾詐善取名譽乆
在閒¶局衆以為賢陛下擢於冗散之間不踰三年¶任以
宰輔謂宜極盡智力上報大恩而位過其¶才名浮於實
<pb:KR2f0014_WYG_011-16b>
畧無經國之志惟有朋姦之心輕¶肆於行列之中猖狂
於論議之際廣引私黨變<md:KR2f0014_SBCK_011-15b>¶亂舊章䕶短遂非附下㒺上
皆有實迹播在僉¶言以臣觀之猶未足論惟是日近營
救蔡確之¶事最為公議之所不容輒具彈文仰祈睿斷
乃¶者確在安陸作詩訕上悖逆不道天下共疾純¶仁偹
位次相固宜以君親為念而顯助姦慝極¶力救觧每對
賔客語及確事則惻怛顰蹙憫其¶非辜至論處厚則攘
臂切齒謂長告訐教導汝¶礪使之上䟽及見不肯草制
<pb:KR2f0014_WYG_011-17a>
則與王存再三嘆¶賞以謂天下乃有此人又聞進對之
次屢有寛¶貸之請宰相如此朝廷何頼焉臣竊謂純仁
自<md:KR2f0014_SBCK_011-16a>¶為樞宻之日因司馬光乆在病告遂以國用不¶足為
說上惑聖聰申明常平舊敕巧言附㑹却¶令州縣於存
留一半錢斛之外依舊散青苗息¶錢天下之人莫不疑
惑光聞其事力疾入見以¶死争之又於上前親自禀奏
云不知是何姦邪¶之人勸陛下復為此事純仁汗顔畏
縮不敢¶仰視尋得聖㫖盡令寢罷光謂臣曰純仁自為
<pb:KR2f0014_WYG_011-17b>
執政言行反覆隂懐顧望止為全身之謀以名¶取人其
弊至於如此已上皆光之語臣不敢有¶一字増損陛下
試用以觀純仁則其秉心不<md:KR2f0014_SBCK_011-16b>¶一事上不忠取恱大姦徼
幸異日懐奸迷國亦¶已乆矣誠不足以敦厚風俗宣明
教化共承天¶地永保國家伏望陛下考詳典憲早行罷
黜¶使邪正辨别朝廷清明天下幸甚¶
　　第二¶
右臣嘗劾奏宰臣范純仁秉心不一事上不忠¶營救蔡
<pb:KR2f0014_WYG_011-18a>
確徼倖異日乞行罷免未䝉施行臣聞¶自呉處厚繳奏
確詩後来純仁與王存互持異¶論不欲明正典刑以至
三省進呈之際吕大防¶等已退惟二人者獨於簾前宻
為申理若純仁<md:KR2f0014_SBCK_011-17a>¶等所陳果是公議自當對衆顯言無可
諱者惟¶其内蓄姦意旁畏同列是以輒取留身隂進邪¶
說雖聖明在上斷之不疑而中外人情惡其姦¶妄詢考
朝市不謀而同臣竊謂確之罪惡天下¶之所共疾使純
仁等不知事理之重輕冐昧公¶議奮力救觧則可以謂
<pb:KR2f0014_WYG_011-18b>
之愚矣知其不可救而¶救之則志在於姦矣用愚夫為
執政固已不可¶况使姦人處腹心之地乎伏望聖慈為
宗社之¶大計以臣前奏降付外廷罷純仁宰相之職免¶
存丞轄之任使是非邪正不至殽亂天下幸甚<md:KR2f0014_SBCK_011-17b>¶　　貼黄¶
臣聞言路亦有純仁親黨竊恐妄託¶義理以謂元惡既
去餘可勿治此等¶議論臣願陛下切勿過聽昔司馬¶光
既為宰相亦嘗逐姦惡之太甚者¶止為不能去其根本
<pb:KR2f0014_WYG_011-19a>
故使確輩敢至¶於此今純仁及存居輔弼之地隂懐¶二
心若不罷免弊將甚於前日惟聖¶心先定去邪勿疑不
勝惓惓之望¶
　　第三<md:KR2f0014_SBCK_011-18a>¶右臣近再狀劾奏右僕射范純仁尚書左丞王¶存隂持
兩端營救蔡確乞行罷免未䝉施行臣¶竊謂人主之於
大臣義均一體雖議論取捨小¶或不同而要其大致必
主於善使確平日操履¶衆以為賢偶有一𤯝不足以掩
<pb:KR2f0014_WYG_011-19b>
其大徳如是而¶純仁等救之可也或謗起於是非疑似
之間或¶事出於茫昧難明之際不加考驗遽寘深文如¶
是而純仁等救之可也今確之姦邪罪惡天下¶所知怨
謗君親情理切害事迹明著按覆有實¶凡戴天履地者
莫不共疾而同棄之陛下特<md:KR2f0014_SBCK_011-18b>¶示優容俾全要領已出天
地父母再生之賜而¶純仁等冐昧公議猶為救觧操心
頗僻處事顛¶倒謂主於善其可信乎誠不足以謀王體
而斷¶國論運樞極而重朝廷伏望聖慈考察僉言審¶詳
<pb:KR2f0014_WYG_011-20a>
事理以臣兩奏付之外廷誅其姦意並觧機¶務使天下
曉然識邪正之道實在此舉惟¶陛下斷之不疑豈勝幸
甚¶
　　第四¶
右臣近已三次劾奏右僕射范純仁尚書左丞¶王存隂
持兩端營救蔡確乞行罷免未奉㫖揮<md:KR2f0014_SBCK_011-19a>¶臣所以屢進瞽
言上煩天聽者非敢固執偏見¶生事近名特以二聖臨
御仰成輔弼惟是同心¶同徳之人乃可委以政事今純
<pb:KR2f0014_WYG_011-20b>
仁者忘君親之¶大義畏姦豪於異日有附下罔上之意
無體國¶狥公之心不乗此時收還印綬則朋姦之衆又¶
將倚之以復興是蔡確之害尚在朝廷此臣所¶以汲汲
彈擊至於再三而不能已也臣聞去草¶者當絶其本養
虎者自遺其患一失機㑹後將¶難圖伏望陛下特奮乾
剛博考公議以臣累¶奏付之外廷正純仁等不忠之罪
亟令罷黜使<md:KR2f0014_SBCK_011-19b>¶履正奉公者有以堅其志背道妄行者不
能長¶其惡天下幸甚
<pb:KR2f0014_WYG_011-21a>
　　薦傅堯俞蘇頌可任大事(此與梁/燾同奏)¶
傅堯俞¶素有徳行衆人推服凝重有守得大臣體¶仁祖
英宗朝嘗歴臺諌有正直之譽¶
蘇頌¶學問該博練逹典故神宗朝任知制誥以¶不草姦
人李定為御史詞落職歸班遂有重¶名<md:KR2f0014_SBCK_011-20a>¶右臣等今月八日延和殿面奉聖㫖令具可用¶臣僚姓
名進入者臣竊謂朝廷大除拜自合出¶於人主之意左
右大臣亦不當預固非臣等所¶可輕議陛下特示至誠
<pb:KR2f0014_WYG_011-21b>
曲降清問欲採外庭¶公議上禆宸斷臣等不敢堅避僣
易之罪輒以¶名聞伏望聖慈更賜詢考<md:KR2f0014_SBCK_011-20b>¶　
　
　
　
　
　盡言集巻十一
