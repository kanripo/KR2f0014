# -*- mode: mandoku-view; -*-
#+TITLE: 盡言集
#+DATE: 2015-09-11 23:44:07.715758
#+PROPERTY: ID KR2f0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB06n0595-014元城先生盡言集-跋.
<pb:KR2f0014_SBCK_014-1a>¶
盡言集䟦¶
先公宫傳天性𥊏學於書無所不讀問之亦無¶
不知多聞強識自以進士貢則稱慱洽元祐戊¶
辰以彭山令丁内艱歸寓畿邑時復制科卽慨¶
然益蒐討舊學期以是舉進居三四年待問之¶
業悉備人未甚知亦不求知於人邑距京不百¶
里獨不一徃或&KR0134;之曰聞從官徃徃薦所知未¶
剡章者亦旣許人左右無乃後乎先公𥬇而荅¶
曰患不能尔㑹有知者乆之至都城果如所聞¶
唯寳文閣待制樞宻都承㫖劉公難其人猶未¶
<pb:KR2f0014_SBCK_014-1b>¶
舉也作書以謁一見稱奨乃録所撰䇿論&KR0071;見¶
則深愛之遂應詔舉焉明年甲戌改元紹聖時¶
事更新公自鎮帥坐向所言事謪嶺外先公以¶
是不與召試綯侍側毎聞言知遇特逹之意欲¶
登其門恨不能也大&KR0026;戊子先公𣳚旣踰歳綯¶
扶其䘮泝汴趨洛過永城聞公寓傳舎亟徃見¶
之與進甚厚以門人之子&KR0468;飯諄誨良渥因話¶
及初除諌官時入白太夫人曰言責之任稱職¶
實難依世&KR0269;茹則忝先人&KR0033;道不回將蹈禍患¶
詒&KR0268;親憂方今孝治某無兼侍以親辭必得請¶
<pb:KR2f0014_SBCK_014-2a>¶
辭之如何太夫人愀然曰是聀也汝父平生修¶
藴欲爲而不得者今朝廷命汝汝父之意伸矣¶
第爲之萬一斥吾誓偕行慎無以吾撓汝素志¶
某再拜受教辭不𫉬命乃不固辭旣就職則遇¶
事極言無所顧避以報異知及後&KR0013;譴卽白曰¶
高年&KR0244;炎荒非便請&KR0468;婦及孫以養某當携它¶
子之貶所太夫人曰吾向許汝偕行臨事食言¶
吾弗爲也且吾&KR0468;則憂思益甚不如前邁死生¶
命也避可得乎家人猶疑強勉慰其子尔從容¶
㣲伺之恬恬不異平日遇患難幾三年一夕無¶
<pb:KR2f0014_SBCK_014-2b>¶
疾而終卒無悼怛之色嗚呼世徒知公正色立¶
朝論議風莭氷霜(禀/然)盖其毋太夫人之賢如此¶
雖傳記所載賢母烈婦又何以加諸綯以行速¶
不果再造起立願聞治心行巳之要公&KR1179;之坐¶
乃告之曰某少學温公旣擢第筮仕行有日卽¶
徃别且丐一言終身行之温公曰其誠乎吾平¶
生力行之其後用之不可旣某曰行之何先温¶
公曰當自不妄語始綯服膺欽誦奉以周旋初¶
猶勉強乆乃安之凡所云爲無一不出於誠者¶
綯心識之願學焉病未能也建炎丁未今上卽¶
<pb:KR2f0014_SBCK_014-3a>¶
祚雎陽綯時守壽春復召爲給事中過同寮直¶
舎傳公諌草盡言集者就&KR0026;之首見𦒿徳魁雋¶
世所共賢者舉錯非是公必言之不少假或者¶
甚之綯應之曰治已如公則可茍爲不然必有¶
躡其後而攻之者欲傳之未睱甲寅綯自㑹稽¶
得請外祠來寓崑山公季子至叔以尚書&KR0048;聀¶
事&KR0071;至綯借盡言集則已爲人所先矣獨得公¶
所爲文元城集二十卷且傳且讀躬自是正反¶
復惟騐以求公之志趣而則傚焉今至叔除守¶
海陵(復/來)待次綯始求是集傳録親校讀玩再三¶
<pb:KR2f0014_SBCK_014-3b>¶
備見所上章䟽諷諭論列動繫國體諏訪審訂¶
咸有根據嚴而恕簡而不苛氣平守固辭直事¶
核皇皇乎仁義之説也大㫖務在人主慎㣲師¶
古總&KR0259;綱柄輔臣恊㳟弼直杜絶阿&KR0059;凡百有¶
位持身顧禮義莅官循法度如是而後巳則是¶
書乃言官之模楷輔弼之龜鑑卿士大夫之藥¶
石綯&KR0026;其書則思其人思其人則誦其言因憶¶
疇昔致誠不妄之語無少不合故輒題其集後¶
并記親聞之説以見一話一言未嘗不根於誠¶
也噫先公出公之門十六年而後綯識其面又¶
<pb:KR2f0014_SBCK_014-4a>¶
二十年而後見其集又十年而後得其全書家¶
藏而時&KR0026;之景仰之心盖四十四年矣非特如¶
是搢紳好事者多傳其書以爲師法方將盛行¶
於世爲時利澤施諸千載而未艾也綯雖老矣¶
猶庶㡬及見之紹興六年丙辰季冬望日資政¶
殿大學士在中大夫提舉臨安府洞霄宫河南¶
王綯題¶
元城先生南遷徃還皆道曲江比得其手帖十¶
餘&KR0083;於州人鄧氏迺刻石清淑堂上&KR0244;¶
先生曽孫孝騫自連山來訪出其家藏盡言集¶
<pb:KR2f0014_SBCK_014-4b>¶
十三卷因命工&KR0866;版置之郡齋淳熈五年戊戍¶
閠月初吉假守括蒼梁安世謹書¶
