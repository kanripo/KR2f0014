# -*- mode: mandoku-view; -*-
#+TITLE: 盡言集
#+DATE: 2015-09-11 23:44:07.668803
#+PROPERTY: ID KR2f0014
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB06n0595-013元城先生盡言集-卷十三.
<pb:KR2f0014_SBCK_013-1a>¶
盡言集卷第十三¶
　　　論鄧温伯差除不當¶
臣伏見朝廷除鄧温伯爲翰林學士承㫖初則¶
中書舎人繳還詞頭繼又給事中兩次封駁臣¶
&KR0060;謂至公之朝必無遂非之理遷延累日未敢¶
論列比聞傳報前命復下搢紳相頋莫不失色¶
何者　陛下即位以來未嘗沮抑公論今兩省¶
給舎舉職如此盖是僉議以爲失當朝廷略不¶
聼納持之益堅臣再三思之不得其說及觀告¶
詞乃知　陛下以攀附之故遂加恩寵臣獨疑¶
<pb:KR2f0014_SBCK_013-1b>¶
其不然湏至辨正前代創業之主經綸草昧乃¶
有豪傑之士用爲佐命之臣謂之攀附可也繼¶
体之君或由儲二或自藩邸春宫王府咸俻僚¶
屬以其有保傳之恩調護之効謂之攀附亦可¶
也恭惟　陛下初自妙齡未遑出閤誕膺天命¶
&KR0205;踐宸極中間温伯雖曽暫掌牋記何嘗得望¶
清光而遂以攀附加之循名考實&KR0139;爲非據况¶
温伯姦邪反覆天下所知隂假王言内交蔡&KR0192;¶
此實有罪苟逭典刑更&KR0013;誤恩&KR0057;駭物聼伏兾¶
陛下審察清議斥遠佞人&KR0053;還詔除以慰衆望¶
<pb:KR2f0014_SBCK_013-2a>¶
取進止¶
　　　第二¶
臣近嘗論奏鄧温伯除翰林學士承㫖不當至¶
今未奉㫖揮臣謹按温伯資禀姦邪貪附&KR0096;利¶
熈寕中王安石吕惠卿&KR0020;均力敵更相傾䧟温¶
伯始終反覆岀入兩黨巧構側媚情熊萬状元¶
豊間蔡礶用事悉心附託召自成都置之翰苑¶
及　陛下纂承天極褒賞輔弼温伯草王珪麻¶
制則曰預定議於禁途爲&KR0192;命詞則曰尤嘉定¶
議之公臣　太皇太后之立孫　神宗皇帝¶
<pb:KR2f0014_SBCK_013-2b>¶
之與子上當天意下符人望聖心先定不假外¶
謀考經稽古無一不合&KR0192;實何力敢貪天功就¶
如姦人之言出於大臣之䇿亦當先推上相方¶
及次輔而温伯隂受邪説稍絀王珪乃於&KR0192;制¶
特爲溢羙重輕顛倒欺惑天下盖小人之深計¶
&KR0005;徼幸於異日温伯預聞其事故欲以此張本¶
原心定罪冝&KR0170;顕戮苟迯誅竄已出大恩豈可¶
塵汚玉堂奉承宻㫖况中書舎人&KR0819;納詞頭給¶
事中再曽封駮成命之下則御史全臺兩省諌¶
官並有論列　陛下即位以來用人多矣至於¶
<pb:KR2f0014_SBCK_013-3a>¶
衆論沸騰物情駭動未見如今日之甚者以此¶
卜之則公議所弃不可不去也伏望聖&KR0268;察君¶
子小人消長之機爲宗廟社稷永逺之慮早出¶
臣奏付外施行不勝惓惓之懇取進止¶
　　第三¶
臣近巳兩曽論奏鄧温伯差除不當至今未奉¶
㫖揮臣聞朝廷之務莫先於用人君子進則治¶
之本也小人用則乱之階也王者深居於九重¶
不能盡知臣下之邪正是以設諌官御史之職¶
俾司耳目之任而採中外之公議是非可否惟¶
<pb:KR2f0014_SBCK_013-3b>¶
衆之從故蔽賢之言不能害君子黨姦之論無¶
以&KR0135;小人明君無所用心而賢不肖自辨知人¶
則哲其道不過於此今温伯姦邪反覆惟利是¶
視交結蔡&KR0192;臣節不忠自聞詔除甚駭物听䑓¶
諌論列乞寝成命今巳累日未听俞㫖事繫消¶
長不避誅譴伏望　陛下以臣累奏付外施行¶
勿以姦人先入之語而廢天下至公之論豈勝¶
幸甚取進止¶
　　　第四¶
臣前日以職事進對因及治乱安危之大計伏¶
<pb:KR2f0014_SBCK_013-4a>¶
&KR0170;聖&KR0268;特賜開納感激抃蹈莫能自勝最後論¶
鄧温伯差除不當　陛下諭臣曰卿等湏体朝¶
廷之意天下事豈可盡由臺諌亦當出自宸&KR0168;¶
臣雖已具義理開陳退而深思猶有未盡輒布¶
悃愊上瀆天聦惟　陛下不憚煩而試聼之臣¶
嘗讀國語以謂天子聼政使公卿至於列士獻¶
詩瞽獻曲史獻書師箴瞍賦矇誦百工諌庻人¶
傳語近臣盡規親戚&KR0024;察瞽史教誨&KR0132;艾修之¶
而後王斟酌焉是三代之前上則公卿大夫朝¶
夕得以納忠下則百工庻民猶執藝事以諌故¶
<pb:KR2f0014_SBCK_013-4b>¶
忠言嘉謀日聞於上而天下之情無幽不燭無¶
遠不通所為必成所舉必當者諌諍之効也後¶
世之士不務獻納於君而多為自全之謀正論¶
遠猷鮮有入告於是設員置職而責之以諌矣¶
夫進言者日益少而聼言者不加勤此天下之¶
治所以終愧於先王之盛時也　神宗皇帝考¶
古揆今更新官制以朝廷者政事之所自出乃¶
用有唐六典之法置舎人於中書省凢詔令之¶
未安法度之未便皆得抗議庻恊厥中萬一差¶
失則設給事中於門下省委之封駁猶恐人之¶
<pb:KR2f0014_SBCK_013-5a>¶
謀慮不能盡善則又命諌官議論御史紏弹上¶
下維持綱紀完宻誠使此地率皆得人交修職¶
業而朝廷不治者未之有也今天下方制萬里¶
&KR0023;覩　陛下之清光者億兆之中僅有一二就¶
&KR0023;覩之中得接言議者又千萬無一焉自二聖¶
臨御以來群臣無非次之對上則六七執政下¶
則四五言官而已　陛下所與謀議者其寡少¶
如此臣若更以体朝廷為事知公議之不可而¶
不以告於　陛下則黎民疾苦萬務闕失邪正¶
之消長中外之情偽何以盡逹於聖聼乎昔唐¶
<pb:KR2f0014_SBCK_013-5b>¶
太宗之朝三日不諌則責侍臣盖高卑之&KR0020;旣¶
已遼絶上下之情常苦不通虚已招來猶或不¶
至儻示厭薄人誰盡忠書稱堯之徳則曰稽于¶
衆舎巳從人語舜之功則曰明四目逹四聦序¶
禹之所以興則曰益賛于禹禹拜昌言述湯之¶
所以王則曰用人惟已改過不吝惟其諌而能¶
聼聼而能改此尭舜禹湯之所以聖也伏望¶
陛下開廣聦明延納忠讜言或逆耳則求諸道¶
語或遜志則知其惡任賢勿二去邪勿疑使懐¶
姦者無&KR0169;可乘&KR0130;正者樂告以善　陛下廣覽¶
<pb:KR2f0014_SBCK_013-6a>¶
兼聼日新聖徳與尭舜禹湯並驅争先不其偉¶
歟臣待罪諌垣曽乏善状惟是盡誠無&KR0046;庻(㡬)¶
報塞大恩更願　陛下察其愛君之心恕其狂¶
妄之罪少賜採擇不勝幸甚取進止¶
　　第五¶
臣近已四次論奏鄧伯温差除不當至今未奉¶
㫖揮臣不敢遠引前古上煩天聦止以¶
祖宗故事更為　陛下開陳庻㡬愚忠或&KR0170;採¶
納臣伏觀　太祖以和㠓貴家子能業文甚寵¶
待之&KR0082;召入翰林謂近臣曰㠓眸子眊然&KR0336;中¶
<pb:KR2f0014_SBCK_013-6b>¶
必不正不可以居近侍其命遂&KR0397;景徳三年樞¶
宻院議次&KR0024;禁軍列校王繼英奏曰藩邸給事¶
之人尚在外職者皆聚議騰謗謂臣&KR0170;蔽不言¶
於上致其&KR0468;滯　真宗曰此等皆不自修省苟¶
求僥倖本以因縁際㑹儻加陞擢必湏有名方¶
塞輿議先朝時有一散從官李荣在藩日曽預¶
給使後十餘年但&KR0032;名尚食局嘗隨流輩預&KR0223;¶
先帝見而詢之乃知荣也止遷隊長&KR0010;餘漸擢¶
爲小校盖國家爵位不可輕授也臣每讀至此¶
輒廢書歎息何者　祖宗不吝爵位惟以待天¶
<pb:KR2f0014_SBCK_013-7a>¶
下之賢苟非其人未嘗輕假名噐豈特畏下之¶
議已盖&KR0005;貽謀於後世也且藩邸之吏預有執¶
事之勤雖軍校之㣲猶不&KR0082;無名與之况玉堂¶
禁近萬萬於此者乎　祖宗之朝尤重學士毎¶
&KR0082;命人必審其才噐之邪正盖&KR0005;求賢以自輔¶
非專取其文藝而已如和㠓者固未見過惡之¶
迹但觀其眸子疑非端士遂不復用則&KR0223;掄之¶
意豈&KR0082;以小人在側邪今温伯姦邪反覆皆有¶
顕状出入安石惠&KR0056;之黨盗取荣寵晩附蔡&KR0192;¶
輕用王言貪天之功徼幸異日非特和㠓之比¶
<pb:KR2f0014_SBCK_013-7b>¶
也但以暫掌牋記遂&KR0060;攀附之名俾長禁林奉¶
承宻㫖又非小校之&KR0011;也臣竊謂　太祖雖愛¶
和㠓之才恐非正人乃輟翰&KR0080;之命¶
陛下知温伯之姦慝而寘於論思之地¶
太宗　真宗於合推恩人猶不輕授　陛下未¶
嘗出閤温伯本非宫僚今乃無名假寵如此臣¶
&KR0060;為　陛下惜之　陛下亦當為　祖宗惜之¶
也况詞頭初下中書舎人已嘗繳納成命旣降¶
給事中再具封還朝廷皆不聼從然後御史全¶
臺兩省諌官相繼論列苟粗合於公議豈至於¶
<pb:KR2f0014_SBCK_013-8a>¶
此紛紜伏望　陛下上体　三聖之心下為萬¶
世之法因温伯之辭免&KR0053;還新命使小人之道¶
不能寖長以為朝廷異時之患天下幸甚取(進/止)¶
　　　第六¶
臣向者累具論列鄧温伯差除不當乞行追&KR0397;¶
未奉㫖揮間臣以疾在告不復&KR0175;進章䟽近日¶
&KR0060;聞温伯&KR0005;受新命臣雖伏枕危殆日夕憂懣¶
何者　陛下即位以來振起正道登用賢俊天¶
下之情翕然&KR0084;頌今温伯之姦邪反覆中外所¶
知攘奪　太皇太后社稷之功以歸蔡&KR0192;此戴¶
<pb:KR2f0014_SBCK_013-8b>¶
天&KR0130;地者之所共疾况臣誤&KR0013;恩擢列職諌省¶
豈敢容縱姦慝以為朝廷異日之患乎自唐以¶
來為翰林學士承㫖鮮有不登宰輔近日蘇頌¶
是也今温伯旣至此地異日豈敢保其不至執¶
政邪臣大病之餘三次勞復自度疾&KR0020;恐不得¶
再望清光若姦人不去朝廷臣雖死目不&KR0578;矣¶
臣不能自書謹口授臣男具録上進惟¶
陛下哀而聼之取進止¶
　　　貼黄¶
　　　　臣聞温伯差除本不出聖意止由吕¶
<pb:KR2f0014_SBCK_013-9a>¶
　　　　大防留身薦引故有是命然大防之¶
　　　　意非特&KR0082;成就温伯以自結於群姦¶
　　　　而巳盖昨來都司擬定任永夀酬賞¶
　　　　不當臺諌官屢有彈劾大防切齒惡¶
　　　　之無以泄其忿怒是以明知温伯之¶
　　　　罪公然提㧞意謂言者必湏力争則¶
　　　　&KR0082;假此為名以逐臣等皆是宰相之¶
　　　　隂謀願　陛下聖明深賜省察又若¶
　　　　謂温伯曽掌牋記&KR0082;示恩禮即乞朝¶
　　　　廷優與職名䖏之藩鎮則　陛下所¶
<pb:KR2f0014_SBCK_013-9b>¶
　　　　以待温伯者不(爲/不)厚而小人䆮長之¶
　　　　&KR0020;可消惟乞出自聖㫁早賦施行¶
　　　引疾乞宫觀事¶
臣昨於前月二十一日忽感寒疾㝷在朝假&KR0005;¶
理比至中汗&KR0020;極危殆後以氣血衰耗津液凝¶
滯兩足拘挛不能舉動至今伏枕調治未効詢¶
之醫者以謂近日未有完愈之期&KR0060;以二聖耳¶
目之官恐非賤臣養疾之地&KR0082;望&KR0790;&KR0268;埀察誠¶
懇特除臣一宫觀差遣許任便居住異時苟遂¶
康復朝廷别有任使願竭犬馬之力仰酬天地¶
<pb:KR2f0014_SBCK_013-10a>¶
之賜惟　陛下哀憐早賜㫖揮取進止¶
　　　乞别差官㸔詳&KR0229;法事¶
准元祐五年五月二日尚書省劄子勘㑹近¶
降㫖揮差右諌議大夫劉安世&KR0039;檢户曹文¶
字&KR0060;慮役法内有未完事件亦合㸔詳五月¶
　二日三省同奉聖㫖令劉安世一就㸔詳如¶
有未完未便即具利害聞奏¶
右臣近為疾病在假已准朝㫖差右諌議大夫¶
朱光庭兼權&KR0039;檢户曹文字今來臣所患殊未¶
有痊復之期&KR0060;慮稽違詔命伏乞朝廷詳酌别¶
<pb:KR2f0014_SBCK_013-10b>¶
降㫖揮¶
　　　辭免中書舎人及乞宫觀事¶
右臣准閤門賜到告一道伏&KR0170;聖恩除臣試中¶
書舎人者承命震驚罔知所措&KR0060;以代言之任¶
素號才難如臣空踈實為虚授而又向者屢曽¶
論列鄧温伯罪惡不當復在朝廷于今累月未¶
&KR0170;開納方俟譴逐乃叨遷陟臣之自處固已難¶
安盈庭公言何可不畏况臣乆嬰疾病氣体衰¶
嬴巳嘗奏陳乞一宫觀差遣伏望聖&KR0268;&KR0053;還誤¶
恩檢㑹前奏早賜俞&KR0098;以安愚分所有告命不¶
<pb:KR2f0014_SBCK_013-11a>¶
敢祗受謹録奏聞伏&KR0049;勑㫖¶
　　　第二¶
右臣近嘗具奏乞&KR0053;還所除中書舎人告命准¶
尚書省劄子奉聖㫖不許辭免者犬馬賤誠輒¶
干&KR0790;聼天恩深厚未賜&KR0098;從進退凌競靡遑寧¶
處伏念臣待罪諌列曽無善状旣有言責義在¶
盡忠而自春迄今論事不効旋以疾病乆廢職¶
業謂宜罷斥以副清議更&KR0170;褒擢實累政体伏¶
惟　陛下黜陟多士務恊至公任用群臣不違¶
所學願察孤危之志㑭全出䖏之宜檢㑹臣前¶
<pb:KR2f0014_SBCK_013-11b>¶
奏所陳早罷新命特除一宫觀差遣執堅死節¶
仰報洪&KR0059;不任懇切之至¶
　　第三¶
右臣准尚書省劄子以臣再乞&KR0053;還所除中書¶
舎人告命奉聖㫖不許辭免者愚誠迫切屢瀆¶
天聦盛徳包含荐煩聖諭憂危自失啓處不遑¶
伏念臣起自寒生本無他技　陛下不次㧞擢¶
寘于掖垣儒者之荣所宜拜命然臣固執鄙陋¶
未卽奉承者其說有二自昔臺諌論事必以邪¶
正為先盖君子小人消長之機繫天下國家治¶
<pb:KR2f0014_SBCK_013-12a>¶
亂之本臣論温伯至於累章卒不能回是為失¶
職固當罷免以戒曠官更&KR0013;褒遷重得罪於清¶
議此臣之所不敢也舎人之任實代王言分押¶
六房預聞機務非慱學能文逹於政事者孰冝¶
為之臣屬辭非工訥於應用記聞衰落不練舊¶
章一旦叨居必速官謗此臣之所不能也旣有¶
所不敢又有所不能惟是二者義難冐處伏望¶
陛下察臣至懇追&KR0397;誤恩檢㑹累奏事理除一¶
宫觀差遣庻安愚分不累明時仰兾&KR0790;&KR0268;特埀¶
矜&KR0098;¶
<pb:KR2f0014_SBCK_013-12b>¶
　　　第四¶
臣近巳累次具状辭免新命伏奉聖㫖未賜開¶
許彷徨跼&KR1074;方不自安又&KR0170;兩宫遣使特降宣¶
問&KR0236;以珍膳恩禮殊絶非踈賤之臣所冝當者¶
中外傳播讙仰盛徳臣非木石豈不體¶
陛下睠遇之隆思效古人國士之報然臣有不¶
得已之血誠湏至干瀆天聽惟　陛下無憚煩¶
而詳覽焉臣向感寒疾初汗失盖兩足拘攣不¶
能歩&KR0130;&KR0060;自傷悼必為廢人至五月間第三次¶
勞復再中大汗幸而氣脉通徹遂能屈伸今旣¶
<pb:KR2f0014_SBCK_013-13a>¶
踰月而兩&KR0176;無力杖乃能起日來自試率三二¶
十歩輒筋急而止至於拜跪&KR0057;所未堪臣竊計¶
之旣備從官隔日朝謁自下馬以至後殿起居¶
進退徑趨本局徃復㡬二三里以臣疲&KR1170;無由¶
勉強本&KR0082;請一小郡頥養&KR0010;月而大病之餘失¶
血過甚心虚徤忘亦恐管勾公事不前加以&KR0268;¶
親年髙素多疾恙方此盛暑不可出京進退憂¶
惶莫知所處夙夜自念當仁聖臨御不&KR0082;使天¶
下有一物之失所臣雖亡状曲荷誤知若不披¶
露心腹&KR0300;誠歸上則犬馬之志終無所伸是以¶
<pb:KR2f0014_SBCK_013-13b>¶
不避誅夷&KR0175;陳旒冕伏望　陛下察臣至墾未¶
嘗避事特降&KR0790;㫖檢㑹累奏除一宫觀差遣㑭¶
臣上供親養下就醫藥異日所苦果得痊復朝¶
廷别有差使㫁不敢辭臣無任祈天俟命激切¶
震恐之至取進止¶
　　　第五¶
臣近具劄子上煩天聽乞還新命除一宫觀差¶
遣伏奉聖㫖令閤門差人齎告就賜仍故謝候¶
痊安日疾速供軄者聞命震驚靡寒而慄伏念¶
臣昨&KR0170;兩宫遣使宣問錫以珎膳議者皆謂¶
<pb:KR2f0014_SBCK_013-14a>¶
陛下寵睠言路古昔所無冝卽奉承以就聖朝¶
盛徳之事臣是以包羞拜賜不復有言今則又¶
荷至恩委曲優異皆前日朝廷所以体貌大臣¶
者顧循涯分義莫敢當若不自陳益犯清議臣¶
聞管仲必辭上&KR0056;之饗虞人不受大夫之招盖¶
所以別異等威尊嚴堂陛聖賢所取方冊具存¶
恭惟國朝御待臣下重輕之体自有典常豈兹¶
愚臣可冐殊禮而况端居&KR0059;室坐受君命不待¶
陛謝遂領職事恩数太厚非特朝廷貽過舉之¶
嫌稽慢有誅重使賤臣&KR0018;不恭之譴兼臣言事¶
<pb:KR2f0014_SBCK_013-14b>¶
亡状已媿曠官乆病氣衰艱於歩&KR0130;自度疲&KR1170;¶
卒未全安詞掖要繁必難強勉伏望　陛下曲¶
囬天造埀鑒危誠追&KR0397;誤恩檢㑹累奏早除臣¶
一宫官差遣不勝幸願取進止¶
　　　第六¶
臣近者累辭誤恩乞一宫觀差遣伏奉聖㫖依¶
前降㫖揮者宸睠優隆固宜祗受&KR0059;誠迫切尚¶
敢煩言輒冐誅夷終祈開許臣聞賈&KR0105;之論以¶
謂上設亷耻禮義以遇其臣而臣不以節行報¶
其上者則非人&KR0124;也今　陛下之待臣者至矣¶
<pb:KR2f0014_SBCK_013-15a>¶
而臣之所以報　陛下者無以他能思惟砥節¶
礪行進退出處之際不為天下清議之所弃庻¶
㡬無&KR0018;兩宫㧞擢之恩尔臣論事亡状方俟黜¶
幽乆病未痊自冝避位更&KR0170;進職愈重憂皇是¶
以屢瀆天聦願寖新命聖&KR0268;容貸累加訓諭臣¶
若迫於恩禮勉強奉承行不顧言利勝於義則¶
報上之節䘮矣　陛下亦安用之自來臣僚凡¶
有除授分所當得惟以禮辭朝廷必使受之無¶
不可者如臣今日所請&KR0033;以義有難安寧伏稽¶
慢之重誅不敢順命而苟止伏望　陛下擴天¶
<pb:KR2f0014_SBCK_013-15b>¶
地不報之徳察犬馬至危之情&KR0053;還詔書檢㑹¶
累奏早降㫖揮授臣一宫觀差遣使臣進退有¶
地不得罪於清議以逐臣謹古人之戒報¶
陛下之誠豈勝幸甚取進止¶
　　　貼黄¶
　　　　&KR0060;慮朝廷以臣嘗備從官不&KR0082;&KR0205;置¶
　　　　散地必假一郡以示㤙禮然臣疾病¶
　　　　累月身心衰耗實難強勉以修職事¶
　　　　兼臣母老多病不能出京若俟君命¶
　　　　巳行旋具辭免深恐愈成煩黷伏望¶
<pb:KR2f0014_SBCK_013-16a>¶
　　　　聖&KR0268;曲從臣請除一宫觀差遣任便¶
　　　　居住庻得上供親養下就醫藥惟¶
　　　　陛下保全始終特賜矜&KR0098;¶
　　第七¶
臣近具劄子陳乞宫觀差遣伏奉聖㫖依累降¶
㫖揮者區區血誠盡於前奏竊謂旣塵天聼必¶
見矜許豈意再煩聖諭未賜&KR0098;從夙夕震悸㡬¶
無生理伏念臣自&KR0013;詔除今巳累月間&KR0170;宸&KR1300;¶
遣使宣問&KR0236;以珍膳又降&KR0790;㫖就第賜告特放¶
陛謝便令供職恩禮殊異聳動中外臣若粗能¶
<pb:KR2f0014_SBCK_013-16b>¶
強勉豈敢違抗君命飾詐近名然臣不幸義有¶
難安心懐自愧加以中汗而來凡八十日百端¶
醫治終未完復雖䇿杖可以歩&KR0130;而拜跪陟降¶
俱覺艱難貪戀明時未忍謝事所以懇求閑局¶
頥養&KR0010;月覬幸痊愈復備驅䇿今朝廷之姦邪¶
尚在愚臣之疾病未瘳豈敢更&KR0060;寵荣干犯清¶
議輙冐誅殛&KR0175;申悃愊惟　陛下全臣節於今¶
日責臣報於異時檢㑹累奏早除一宫觀差遣¶
臣無任祈天俟命激切殞越之至取進止¶
　　　應詔言事(時爲宝文閤待/制樞宻都承㫖)¶
<pb:KR2f0014_SBCK_013-17a>¶
臣伏自去&KR0010;病疾得請崇福曽未&KR0070;月復&KR0170;召¶
用雖聖恩慱大不遺小才而臣樸拙愚暗未有¶
以報塞萬一坐耗厚禄日&KR0018;憂愧至於當今之¶
要務朝廷之闕政每有聞見屢&KR0082;論列而旣去¶
言路不敢出位伏覩今年四月七日尚書省劄¶
子勘㑹近臣自許言事三省同奉聖㫖令御史¶
臺行下臣忝備從官親承詔命事繫國体義當¶
盡䂓願　陛下留神而聼之臣聞朝廷除吕惠¶
&KR0056;中散大夫光禄&KR0056;分司南京物議沸騰輿情¶
震駭伏惟　陛下初踐宸極務從人&KR0082;以惠&KR0056;¶
<pb:KR2f0014_SBCK_013-17b>¶
蔡&KR0192;之徒殘民蠧國&KR0499;&KR0018;任使為四海所疾是¶
以相繼貶逐屏之逺方雖匹夫匹婦之愚莫不¶
暁然知　二聖之心本為天下生灵驅除患害¶
非有好惡之&KR0059;也謂冝永&KR0300;荒裔終身不齒而¶
惠卿自移宣城方踰再&KR0010;考之常法猶未當叙¶
不識何名&KR0205;復卿列議者謂蔡&KR0192;之母見在京¶
師干訴朝廷願還其子大臣未敢&KR0033;從其請故¶
以惠卿嘗試兩宫若惠卿之命遂行則&KR0005;籍以¶
及&KR0192;&KR0192;旣復用則章惇之&KR0011;如蝟毛而起為天¶
下國家計者其得安乎臣伏觀國朝㑹要第二¶
<pb:KR2f0014_SBCK_013-18a>¶
百三十七卷　太宗皇帝雍熈二年五月二十¶
四日中書門下言有掌任職官譴謫在外者作¶
經赦宥望令歸闕責其後効帝不許謂宰相曰¶
朝廷致理當任賢良君子小人冝在明辨大抵¶
人君冝先自正其身亦如治家家長不正家亦¶
亂矣故聼讒邪之言則骨&KR0079;至親坐成離間豈¶
能至肥家睦族之道歟大小雖殊其致一也今¶
海島瓊崖逺處甚有竄謫之人郊禋已來豈不¶
在念盖此等為行&KR0470;嶮若小得志則復結朋黨¶
恣其毀譽如害群之馬豈冝輕議哉臣&KR0060;謂¶
<pb:KR2f0014_SBCK_013-18b>¶
祖宗仁徳均&KR0013;動植及其制馭小人則一切斷¶
之以義惟　陛下善繼善述不愆不忘保守初¶
政堅如金石萬機之睱屢省先訓異日或有大¶
臣尚持姑息之論巧為道地假借大姦伏望¶
陛下以太宗之至言面折其妄使中外群小不¶
能窺伺朝廷之間&KR0169;摇動正道天下幸甚取進¶
止¶
盡言集卷第十三(終)¶
